<TEI>
<div1 type="book" n="14">
<div2 type="intro"><p>
  Βασιλείδης ὁ Τύριος, ὦ Πρώταρχε, παραγενηθεὶς εἰς Ἀλεξάνδρειαν καὶ συσταθεὶς τῷ πατρὶ ἡμῶν διὰ τὴν ἀπὸ τοῦ μαθήματος συγγένειαν συνδιέτριψεν αὐτῷ τὸν πλεῖστον τῆς ἐπιδημίας χρόνον. καί ποτε ζητοῦντες τὸ ὑπὸ Ἀπολλωνίου συγγραφὲν περὶ τῆς συγκρίσεως τοῦ δωδεκαέδρου καὶ τοῦ εἰκοσαέδρου τῶν εἰς τὴν αὐτὴν σφαῖραν ἐγγραφομένων, τίνα ἔχει λόγον πρὸς ἄλληλα, ἔδοξαν ταῦτα μη ὀρθῶς γεγραφηκέναι τὸν Ἀπολλώνιον, αὐτοὶ δὲ ταῦτα καθάραντες ἔγραψαν, ὡς ἦν ἀκούειν τοῦ πατρός. ἐγὼ δὲ ὕστερον περιέπεσον ἑτέρῳ βιβλίῳ ὑπὸ Ἀπολλωνίου ἐκδεδομένῳ περιέχοντί τινα ἀπόδειξιν περὶ τοῦ προκειμένου, καὶ μεγάλως ἐψυχαγωγήθην ἐπὶ τῇ τοῦ προβλήματος ζητήσει. τὸ μὲν οὖν ὑπὸ Ἀπολλωνίου ἐκδοθὲν ἔοικε κοινῇ σκοπεῖν· καὶ γὰρ περιφέρεται δοκοῦν ὕστερον γεγράφθαι φιλοπόνως· ὅσα δ’ ἐγὼ δοκῶ δεῖν, ὑπομνηματισάμενος ἔκρινα προσφωνῆσαί σοι διὰ μὲν τὴν ἐν ἅπασι τοῖς μαθήμασι, μάλιστα δὲ ἐν γεωμετρίᾳ προκοπὴν ἐμπειρικῶς κρινοῦντι τὰ ῥηθησόμενα, διὰ δὲ τὴν πρὸς τὸν πατέρα συνήθειαν καὶ τὴν πρὸς ἡμᾶς εὔνοιαν εὐμενῶς ἀκουσομένῳ τὴς πραγματείας. καιρὸς δ’ ἂν εἴη τοῦ μὲν προοιμίου πεπαῦσθαι, τῆς δὲ συντάξεως ἄρχεσθαι.
</p></div2>


<div2 type="Prop">
<div3 type="number" n="1">
<div4 type="Enun"><p>
  <rs type="labels">Η</rs> ἀπὸ τοῦ κέντρου κύκλου τινὸς ἐπὶ τὴν τοῦ πενταγώνου πλευρὰν τοῦ εἰς τὸν αὐτὸν κύκλον ἐγγραφομένου κάθετος ἀγομένη ἡμίσειά ἐστι συναμφοτέρου τῆς τε τοῦ ἑξαγώνου καὶ τῆς τοῖ δεκαγώνου πλευρᾶς τῶν εἰς τὸν αὐτὸν κύκλον ἐγγραφομένων.
</p></div4>
<p>
  ἔστω κύκλος ὁ <rs type="labels">ΑΒΓ</rs>, καὶ ἐν τῷ <rs type="labels">ΑΒΓ</rs> κύκλῳ ἔστω πενταγώνου πλευρὰ ἡ <rs type="labels">ΒΓ</rs>, καὶ εἰλήφθω κένρον τοῦ κύκλου τὸ <rs type="labels">Δ</rs>, καὶ ἐπὶ τὴν <rs type="labels">ΒΓ</rs> ἀπὸ τοῦ <rs type="labels">Δ</rs> κάθετος ἤχθω ἡ <rs type="labels">ΔΕ</rs>, καὶ ἐκβεβλήσθωσαν ἐπ’ εὐθείας τῇ <rs type="labels">ΔΕ</rs> εὐθεῖαι αἱ <rs type="labels">ΕΖ</rs>, <rs type="labels">ΔΑ</rs>. λέγω, ὅτι ἡ <rs type="labels">ΔΕ</rs> ἡμίσειά ἐστι τῆς τοῦ ἑξαγώνου καὶ τῆς τοῦ δεκαγώνου τῶν εἰς τὸν αὐτὸν κύκλον ἐγγραγομένων.
</p>
<p>
  ἐπεζεύχθωσαν γὰρ αἱ <rs type="labels">ΔΓ</rs>, <rs type="labels">ΓΖ</rs>, καὶ κείσθω τῇ <rs type="labels">ΕΖ</rs> ἴση ἡ <rs type="labels">ΗΕ</rs>, καὶ ἀπὸ τοῦ <rs type="labels">Η</rs> σημείου ἐπὶ τὸ <rs type="labels">Γ</rs> ἐπεζεύχθω ἡ <rs type="labels">ΗΓ</rs>. ἐπεὶ οὖν πενταπλασία ἐστὶν ὅλου τοῦ κύκλου ἡ περιφέρεια τῆς <rs type="labels">ΒΖΓ</rs> περιφερείας ἐστὶν ὅλου τοῦ κύκλου ἡ περιφέρεια τῆς <rs type="labels">ΒΖΓ</rs> περιφερείας, καί ε_στι τῆς μὲν ὅλου τοῦ κύκλου περιφερείας ἡμίσεια ἡ <rs type="labels">ΑΓΖ</rs>, τῆς δὲ <rs type="labels">ΒΖΓ</rs> ἡμίσεια ἡ <rs type="labels">ΖΓ</rs>, καὶ ἡ <rs type="labels">ΑΓΖ</rs> ἄρα περιφέρεια πενταπλασία ἐστὶ τῆς <rs type="labels">ΖΓ</rs> περιφερείας. τετραπλῆ ἄρα ἐστὶν ἡ <rs type="labels">ΑΓ</rs> τῆς <rs type="labels">ΖΓ</rs>. ὡς δὲ ἡ <rs type="labels">ΑΓ</rs> πρὸς τὴν <rs type="labels">ΖΓ</rs>, οὕτως ἡ ὑπὸ <rs type="labels">ΑΔΓ</rs> πρὸς τὴν ὑπὸ <rs type="labels">ΖΔΓ</rs> γωνίαν. τετραπλῆ ἄρα ἡ ὑπὸ <rs type="labels">ΑΔΓ</rs> τῆς ὑπὸ <rs type="labels">ΖΔΓ</rs>. διπλῆ δὲ ἡ ὑπὸ <rs type="labels">ΑΔΓ</rs> τῆς ὑπὸ <rs type="labels">ΕΖΓ</rs>· ἔστι δὲ καὶ ἡ ὑπὸ <rs type="labels">ΕΖΓ</rs> ἴση τῇ ὑπὸ <rs type="labels">ΕΗΓ</rs>. διπλῆ ἄρα καὶ ἡ ὑπὸ <rs type="labels">ΕΗΓ</rs> τῆς ὑπὸ <rs type="labels">ΗΔΓ</rs>. ἴση ἄρα ἡ <rs type="labels">ΔΗ</rs> τῇ <rs type="labels">ΗΓ</rs>. ἄλλα ἡ <rs type="labels">ΗΓ</rs> τῇ <rs type="labels">ΖΓ</rs> ἐστιν ἴση. ἴση ἄρα καὶ ἡ <rs type="labels">ΔΗ</rs> τῇ <rs type="labels">ΖΓ</rs>. ἴση δὲ καὶ ἡ <rs type="labels">ΗΕ</rs> τῇ <rs type="labels">ΕΖ</rs>. ἴση ἄρα καὶ ἡ <rs type="labels">ΔΕ</rs> συναμφοτέρῳ τῇ <rs type="labels">ΕΖΓ</rs>. κοινὴ προσκείσθω ἡ <rs type="labels">ΔΕ</rs>. συναμφότερος ἄρα ἡ <rs type="labels">ΔΖΓ</rs> διπλῆ τῆς <rs type="labels">ΔΕ</rs>. καί ἐστιν ἡ μὲν <rs type="labels">ΔΖ</rs> ἴση τῇ τοῦ ἑξαγώνου πλευρᾷ, ἡ δὲ <rs type="labels">ΖΓ</rs> ἴση τῄ τοῦ δεκαγώνου· ἡ <rs type="labels">ΔΕ</rs> ἄρα ἡμίσειά ἐστι τῆς τε τοῦ ἑξαγώνου καὶ τῆς τοῦ δεκαγώνου τών εἰς τὸν αὐτὸν κύκλον ἐγγραφομένων.
</p>
<p>
  φανερὸν δὴ ἐκ τοῦ ἐν τῷ <num>ιγʹ</num> βιβλίῳ θεωρήματος, ὅτι ἡ ἀπὸ τοῦ κέντρου τοῦ κύκλου ἐπὶ τὴν πλευρὰν τοῦ ἰσοπλεύρου τριγώνου κάθετος ἀγομένη ἡμίσειά ἐστι τῆς ἐκ τοῦ κέντρου τοῦ κύκλου. 
</p>
</div3>


<div3 type="number" n="2">
<div4 type="Enun"><p>
  Ὁ αὐτὸς κύκλος περιλαμβάνει τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τών εἰς τὴν αὐτὴν σφαῖραν ἐγγραφομένων. 
</p></div4>
<p>
  τοῦτο δὲ γράφεται ὑπὸ μὲν Ἀρισταίου ἐν τῷ ἐπιγραφομένῳ τῶν <num>ε</num> σχημάτων συγκρίσει, ὑπὸ δὲ Ἀπολλωνίου ἐν τῇ δευτέρᾳ ἐκδόσει τῆς συγκρίσεως τοῦ δωδεκαέδρου πρὸς τὸ εἰκοσάεδρον, ὅτι ἐστὶν ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως καὶ αύτὸ τὸ δωδεκάεδρον πρὸς τὸ εἰκοσάεδρον διὰ τὸ τὴν αὐτὴν εἶναι κάθετον ἀπὸ τοῦ κέντρου τῆς σφαίρας ἐπὶ τὸ τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον. γραπτέον δὲ καὶ ἡμῖν αὐτοῖς, ὅτι ὁ αὐτὸς κύκλος περιλαμβάνει τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τω'ν εἰς τὴν αὐτὴν' σφαῖραν ἐγγραφομένων, προγραφέντος τοῦδε.
</p>
</div3>


<div3 type="number" n="3">
<div4 type="Enun"><p>
  Ἑὰν εἰς κύκλον πεντάγωνον ἰσόπλευρόν τε καὶ ἰσογώνιον ἐγγραφῇ, ἡ ὑπὸ δύο πλευρὰς ὑποτείνουσα καὶ ἡ τοῦ πενταγώνου συναμφότερος δυνάμει τῆς ε'κ τοῦ κέντρου πενταπλασία ἐστίν.
</p></div4>
<p>
  ἔστω κύκλος ὁ <rs type="labels">ΑΒΓ</rs>, καὶ ἐν τῷ <rs type="labels">ΑΒΓ</rs> κύκλῳ πενταγώνου πλευρὰ ἔστω ἡ <rs type="labels">ΑΓ</rs>, καὶ εἰλήφθω τὸ κέντρον τοῦ κύκλου τὸ <rs type="labels">Δ</rs>, καὶ ἐπὶ τὴν <rs type="labels">ΛΓ</rs> κάθετος ἤχθω ἡ <rs type="labels">ΔΖ</rs> καὶ ἐκβεβλήσθω ἐπὶ τὰ <rs type="labels">Β</rs>, <rs type="labels">Ε</rs>, καὶ ἐπεζεύχθω ἡ <rs type="labels">ΑΒ</rs>. λέγω, ὅτι τὰ ἀπὸ τών <rs type="labels">ΒΑ</rs>, <rs type="labels">ΑΓ</rs> τετράγωνα πενταπλάσιά ἐστι τοῦ ἀπὸ τῆς <rs type="labels">ΔΕ</rs> τετραγώνου.
</p>
<p>
  ἐπεζεύχθω ἡ <rs type="labels">ΑΕ</rs>· δεκαγώνου ἄρα ἐστὶν ἡ <rs type="labels">ΑΕ</rs>. καὶ ἐπεὶ διπλῆ ἐστιν ἡ <rs type="labels">ΒΕ</rs> τῆς <rs type="labels">ΕΔ</rs>, τετραπλάσιον ἄρα ἐστὶ τὸ ἀπὸ τῆς <rs type="labels">ΒΕ</rs> τοῦ ἀπὸ τῆς <rs type="labels">ΕΔ</rs>. τῷ δὲ ἀπὸ τῆς <rs type="labels">ΒΕ</rs> ἴσα ἐστὶ τὰ ἀπὸ τών <rs type="labels">ΒΑΕ</rs>. τετραπλάσια ἄρα τὰ ἀπὸ τῶν <rs type="labels">ΒΑΕ</rs> τοῦ ἀπὸ τῆς <rs type="labels">ΔΕ</rs>. πενταπλάσια ἄρα ἐστὶ τὰ ἀπὸ τῶν <rs type="labels">ΒΑΕ</rs>, <rs type="labels">ΕΔ</rs> τοῦ ἀπὸ τῆς <rs type="labels">ΔΕ</rs>. τοῖς δὲ ἀπὸ τῶν <rs type="labels">ΔΕ</rs>, <rs type="labels">ΕΑ</rs> ἴσον ἐστὶ τὸ ἀπὸ τῆς <rs type="labels">ΑΓ</rs>. πενταπλάσια ἄρα τὰ ἀπὸ τῶν <rs type="labels">ΑΒ</rs>, <rs type="labels">ΛΓ</rs> τοῦ ἀπὸ τῆς <rs type="labels">ΔΕ</rs>.
</p>
</div3>

<div3 type="number" n="4">
<div4 type="Enun"><p>
  Τούτου δεδειγμένου δεικτέον, δ'τι ὁ αὐτὸς κύκλος περιλαμβάνει τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὐτὴν σφαῖραν ἐγγραφομένων.
</p></div4>
<p>
  ἐκκείσθω ἡ τῆς σφαίρας διάμετρος ἡ <rs type="labels">ΑΒ</rs>, καὶ ἐγγεγράφθω εἰς αὐτὴν δωδεκάεδρον τε καὶ εἰκοσάεδρον, καὶ ἔστω ἓν μὲν τοῦ δωδεκαέδρου πεντάγωνον τὸ <rs type="labels">ΓΔΕΖΗ</rs>, τοῦ εἰκοσαέδρου δὲ τρίγωνον τὸ <rs type="labels">ΚΛΘ</rs>. λέγω, ὅτι αἱ ἐκ τῶν κέντρων τῶν περὶ αὐτὰ κύκλων ἴσαι εἰσί, τουτέστιν ὅτι ὁ αὐτὸς κύκλος περιλαμβάνει τό τε <rs type="labels">ΓΔΕΖΗ</rs> πεντάγωνον καὶ τὸ <rs type="labels">ΚΛΘ</rs> τρίγωνον.
</p>
<p>
  ἐπεζεύχθω ἡ <rs type="labels">ΔΗ</rs>· κύβου ἄρα ἐστὶν ἡ <rs type="labels">ΔΗ</rs>. ἐκκείσθω δή τις εὐθεῖα ἡ <rs type="labels">ΜΝ</rs>, ὥστε πενταπλάσιον εἶναι τὸ ἀπὸ τῆς <rs type="labels">ΑΒ</rs> τοῦ ἀπὸ τῆς <rs type="labels">ΜΝ</rs>. ἔστι δὲ καὶ ἡ τῆς σφαίρας διάμετρος δυνάμει πενταπλασία τῆς ἐκ τοῦ κέντρου τοῦ κύκλου, ἀφ’ οὗ τὸ εἰκοσάεδρον ἀναγέγραπται. ἡ <rs type="labels">ΜΝ</rs> ἄρα ἴση ἐστὶ τῇ ἀπὸ τοῦ κέντρου τοῦ κύκλου, ἀφ’ οὗ τὸ εἰκοσάεδρον ἀναγέγραπται. τετμήσθω ἡ <rs type="labels">ΜΝ</rs> ἄκρον καὶ μέσον λόγον κατὰ τὸ <rs type="labels">Ξ</rs>, καὶ ἔστω μεῖζον τμῆμα ἡ <rs type="labels">ΜΞ</rs>. δεκαγώνου ἄρα ἡ <rs type="labels">ΜΞ</rs>. καὶ ἐπεὶ πενταπλάσιόν ἐστι τὸ ἀπὸ τῆς <rs type="labels">ΑΒ</rs> τοῦ ἀπο τῆς <rs type="labels">ΜΝ</rs>, τριπλάσιον δὲ τὸ ἀπο τῆς <rs type="labels">ΒΑ</rs> τοῦ ἀπὸ τῆς <rs type="labels">ΔΗ</rs>, τρία ἄρα τὰ ἀπὸ <rs type="labels">ΔΗ</rs> ἴσα εἰσὶ πέντε τοῖς ἀπὸ <rs type="labels">ΜΝ</rs>. ὡς δὲ τρία τὰ ἀπὸ <rs type="labels">ΔΗ</rs> πρὸς τρία τὰ ἀπὸ <rs type="labels">ΓΗ</rs>, οὕτως πέντε τὰ ἀπὸ <rs type="labels">ΜΝ</rs> πρὸς πέντε τὰ ἀπὸ <rs type="labels">ΜΞ</rs>. πέντε δὲ τὰ ἀπὸ <rs type="labels">ΜΞ</rs> καὶ πέντε τὰ ἀπὸ <rs type="labels">ΜΝ</rs> ἴσα εἰσὶ πέντε τοῖς ἀπὸ <rs type="labels">ΚΛ</rs>. πέντε ἄρα τὰ ἀπὸ <rs type="labels">ΚΛ</rs> ἴσα εἰσὶ τρισὶ τοῖς ἀπὸ <rs type="labels">ΓΗ</rs> καὶ τρισὶ τοῖς ἀπὸ <rs type="labels">ΔΗ</rs>. ἀλλα πέντε μὲν τὰ ἀπὸ <rs type="labels">ΚΛ</rs> ἴσα εἰσὶ δεκαπέντε τοῖς ἀπὸ τῆς ἐκ τοῦ κέντρου τοῦ περιγραφομένου περὶ τὸ <rs type="labels">ΘΚΛ</rs> τρίγωνον κύκλου, τρία δὲ τὰ ἀπὸ <rs type="labels">ΔΗ</rs> καὶ τρία τὰ ἀπὸ <rs type="labels">ΓΗ</rs> ἴσα εἰσὶ <num>ιε</num> τοῖς ἀπὸ τῆς ἐκ τοῦ κέντρου τοῦ περιγραφομένου κύκλου περὶ τὸ <rs type="labels">ΓΔΕΖΗ</rs>· προεδείχθη γὰρ τὸ ἀπὸ <rs type="labels">ΔΗ</rs> μετὰ τοῦ ἀπὸ <rs type="labels">ΓΗ</rs> πενταπλάσια τοῦ ἀπὸ τῆς ἐκ τοῦ κέντρου τοῦ κύκλου τοῦ περιγραφομένου περὶ τὸ πεντάγωνον τὸ <rs type="labels">ΓΔΕΖΗ</rs>. δεκαπέντε ἄρα τὰ ἀπὸ τῆς ἐκ τοῦ κέντρου ἴσα ἐστὶ δεκαπέντε τοῖς ἀπὸ τῆς ἐκ τοῦ κέντρου· ἡ ἄρα διάμετρος ἴση τῇ διαμέτρῳ.
</p>
<p>
  ὁ αὐτὸς ἄρα κύκλος περιλαμβάνει τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὑτὴν σφαῖραν ἐγγραφομένων.
</p>
<p>
  Ἑὰν πεντάγωνον ἰσόπλευρόν τε καὶ ἰσογώνιον καὶ περι αύτὸ κύκλος, καὶ ἀπὸ τοῦ κέντρου κάθετος ἐπὶ μίαν πλευραν άχθῇ, τὸ τριακοντάκις ὑπὸ μιᾶς τῶν πλευρῶν καὶ τῆς καθέτου ἴσον ἐστὶ τῇ τοῦ δω· δεκαέδρου έπιφανείᾳ.
</p>
<p>
  ἔστω πεντάγωνον ἰσόπλευρόν τε καὶ ἰσογώνιον τὸ <rs type="labels">ΑΒΓΔΕ</rs> καὶ περὶ το πεντάγωνον κύκλος ὁ <rs type="labels">ΛΓΔ</rs>, καὶ εἰλήφθω τὸ κέντρον τοῦ κύκλου τὸ <rs type="labels">Ζ</rs>, καὶ ἀπὸ τοῦ <rs type="labels">Ζ</rs> ἐπὶ τὴν <rs type="labels">ΓΔ</rs> κάθετος ἤχθω ἡ <rs type="labels">ΖΗ</rs>. λέγω, ὅτι τὸ τριακοντάκις ὑπὸ <rs type="labels">ΓΔ</rs>, <rs type="labels">ΖΗ</rs> ἴσον ἑστὶ δώδεκα πενταγώνοις τοῖς <rs type="labels">ΑΒΓΔΕ</rs>.
</p>
<p>
  ἐπεζεύχθωσαν αἱ <rs type="labels">ΓΖ</rs>, <rs type="labels">ΖΔ</rs>. ἐπεὶ οὖν τὸ ὑπὸ <rs type="labels">ΓΔ</rs>, <rs type="labels">ΖΗ</rs> διπλάσιόν ἔστι τοῦ <rs type="labels">ΓΔΖ</rs> τριγώνου, τὸ ἄρα πεντάκις ὑπὸ <rs type="labels">ΓΔ</rs>, <rs type="labels">ΖΗ</rs> δέκα τρίγωνά ἐστι. καὶ πάντα ἑξάκις. τὸ ἄρα τριακοντάκις ὑπὸ <rs type="labels">ΓΔ</rs>, <rs type="labels">ΖΗ</rs> ἴσον ἐστὶ τῇ τοῦ δωδεκαέδρου ἐπιφανείᾳ.
</p>
<p>
  ὁμοίως δὴ δείξομεν, ὅτι, ἐὰν ᾖ ἰσόπλευρον τρίγωνον τὸ <rs type="labels">ΑΒΓ</rs> καὶ περὶ αὐτὸ κύκλος καὶ τὸ κέντρον τοῦ κύκλου τὸ <rs type="labels">Δ</rs>, κάθετος δὲ ἐπὶ τὴν <rs type="labels">ΒΓ</rs> ἡ <rs type="labels">ΔΕ</rs>, τὸ τριακοντάκις ὑπὸ <rs type="labels">ΒΓ</rs>, <rs type="labels">ΔΕ</rs> ἴσον ἐστὶ τῇ τοῦ εἰκοσαέδρου ἐπιφανείᾳ.
</p>
<p>
  ἐπεὶ γὰρ πάλιν τὸ ὑπὸ <rs type="labels">ΔΕ</rs>, <rs type="labels">ΒΓ</rs> διπλάσιόν ἐστι τοῦ <rs type="labels">ΔΒΓ</rs> τριγώνου, δύο ἄρα τρίγωνα τὰ <rs type="labels">ΔΒΓ</rs> ἴσα ἐστὶ τῷ υπο <rs type="labels">ΔΕ</rs>, <rs type="labels">ΒΓ</rs>. καὶ πάντα τρίς· ἓξ ἄρα τρίγωνα τὰ <rs type="labels">ΔΒΓ</rs> ἴσα τρισὶ τοῖς ὑπὸ <rs type="labels">ΔΕ</rs>, <rs type="labels">ΒΓ</rs>. ἓξ δὲ τρίγωνα τὰ <rs type="labels">ΔΒΓ</rs> δύο ἐστὶ τρίγωνα τὰ <rs type="labels">ΑΒΓ</rs>. τρία ἄρα τὰ ὑπὸ <rs type="labels">ΔΕ</rs>, <rs type="labels">ΒΓ</rs> ἴσα ἐστὶ δυσὶ τοῖς <rs type="labels">ΑΒΓ</rs>. καὶ πάντα δεκάκις. τὸ ἄρα τριακοντάκις ὑπὸ <rs type="labels">ΔΕ</rs>, <rs type="labels">ΒΓ</rs> ἴσον ἐστὶν εἴκοσι τοῖς <rs type="labels">ΑΒΓ</rs> τριγώνοις, τουτέστι τῇ τοῦ εἰκοσαέδρου ἐπιφανείᾳ. ὥστε καὶ ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως τὸ ὑπὸ τῆς πλευρᾶς αὑτοῦ καὶ τῆς ἀπὸ τοῦ κέντρου τοῦ περὶ τὸ <rs type="labels">ΑΒΓΔΕ</rs> πεντάγωνον κύκλου ἐπ’ αὐτὴν καθέτου άγομένης πρὸς τὸ ὑπὸ τῆς πλευρᾶς τοῦ εἰκοσαέδρου καὶ τῆς ἀπὸ τοῦ κέντρου τοῦ περὶ τὸ τρίγωνον κύκλου ἐπ’ αὐτὴν καθέτου ἀγομένης τῶν εἰς τὴν αὐτὴν σφαῖραν ἐγγραφομένων εἰκοσαέδρου καὶ δωδεκαέδρου.
</p>
<p>
  Τούτου δήλου ὄντος δεικτέον, ὅτι ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν.
</p>
<p>
  ἐκκείσθω κύκλος ὁ περιλαμβάνων τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὐτὴν σφαῖραν ἐγγραφομένων ὁ <rs type="labels">ΑΒΓ</rs>, καὶ ἐγγεγράφθω εἰς τὸν <rs type="labels">ΑΒΓ</rs> κύκλον εἰκοσαέδρου μὲν πλευρὰ ἡ <rs type="labels">ΓΔ</rs>, δωδεκαέδρου δὲ ἡ <rs type="labels">ΑΓ</rs>. τριγώνου μὲν ἄρα ἰσοπλεύρου ἐστὶ πλευρὰ ἡ <rs type="labels">ΓΔ</rs>, πενταγώνου δὲ ἡ <rs type="labels">ΑΓ</rs>. καὶ εἰλήφθω τὸ κέντρον τοῦ κύκλου τὸ <rs type="labels">Ε</rs>, καὶ ἀπὸ τοῦ <rs type="labels">Ε</rs> ἐπὶ τὰς <rs type="labels">ΔΓ</rs>, <rs type="labels">ΓΑ</rs> κάθετοι ἤχθωσαν αἱ <rs type="labels">ΕΖ</rs>, <rs type="labels">ΕΗ</rs>, καὶ ἐκβεβλήσθω ἐπ’ εὐθείας τῇ <rs type="labels">ΕΗ</rs> εὐθεῖα ἡ <rs type="labels">ΗΒ</rs>, καὶ ἐπεζεύχθω ἡ <rs type="labels">ΒΓ</rs>, καὶ ἐκκείσθω κύβου πλευρὰ ἡ <rs type="labels">Θ</rs>. λέγω, ὅτι ἐστὶν ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως ἡ <rs type="labels">Θ</rs> πρὸς τὴν <rs type="labels">ΓΔ</rs>.
</p>
<p>
  ἐπεὶ γὰρ συναμφοτέρου τῆς <rs type="labels">ΒΕ</rs>, <rs type="labels">ΒΓ</rs> ἄκρον καὶ μέσον λόγον τετμημένης τὸ μεῖζον τμῆμά ἐστιν ἡ <rs type="labels">ΒΕ</rs>, καί ἐστι συναμφοτέρου μὲν τῆς <rs type="labels">ΕΒΓ</rs> ἡμίσεια ἡ <rs type="labels">ΕΗ</rs>, τῆς δὲ <rs type="labels">ΒΕ</rs> ἡμίσεια ἡ <rs type="labels">ΕΖ</rs>, τῆς <rs type="labels">ΕΗ</rs> ἄρα ἄκρον καὶ μέσον λόγον τεμνομένης τὸ μεῖζον τμῆμά ἐστιν ἡ <rs type="labels">ΕΖ</rs>. ἔστι δὲ καὶ τῆς <rs type="labels">Θ</rs> ἄκρον καὶ μέσον λόγον τεμνομένης τὸ μεῖζον τμῆμα ἡ <rs type="labels">ΓΑ</rs>. ὡς ἄρα ἡ <rs type="labels">Θ</rs> πρὸς τὴν <rs type="labels">ΓΑ</rs>, οὕτως ἡ <rs type="labels">ΕΗ</rs> πρὸς τὴν <rs type="labels">ΕΖ</rs>. ἴσον ἄρα τὸ ὑπὸ <rs type="labels">ΖΕ</rs>, <rs type="labels">Θ</rs> τῷ ὑπὸ <rs type="labels">ΓΑ</rs>, <rs type="labels">ΕΗ</rs>. καὶ ἐπεί ἐστιν ὡς ἡ <rs type="labels">Θ</rs> πρὸς τὴν <rs type="labels">ΓΔ</rs>, οὕτως τὸ ὑπὸ' <rs type="labels">ΖΕ</rs>, <rs type="labels">Θ</rs> πρὸς τὸ ὑπὸ <rs type="labels">ΓΔ</rs>, <rs type="labels">ΖΕ</rs>, τῷ δὲ ὑπὸ <rs type="labels">ΖΕ</rs>, <rs type="labels">Θ</rs> ἴσον ἐστὶ τὸ ὑπὸ <rs type="labels">ΓΑ</rs>, <rs type="labels">ΕΗ</rs>, ὡς ἄρα ἡ <rs type="labels">Θ</rs> πρὸς τὴν <rs type="labels">ΓΔ</rs>, οὕτως τὸ ὑπὸ τῶν <rs type="labels">ΓΑ</rs>, <rs type="labels">ΗΕ</rs> πρὸς τὸ ὑπὸ τῶν <rs type="labels">ΓΔ</rs>, <rs type="labels">ΖΕ</rs>, τουτέστιν ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν. ὡς ἄρα ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως ἡ <rs type="labels">Θ</rs> πρὸς τὴν <rs type="labels">ΓΔ</rs>.
</p>
<p>
  Καὶ ἄλλως δεῖξαι, ὅτι ἐστὶν ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν, προγραφέντος τοῦδε·
</p>
<p>
  ἔστω κύκλος ὁ <rs type="labels">ΑΒΓ</rs>, καὶ ἐγγεγράφθωσαν εἰς τὸν <rs type="labels">ΑΒΓ</rs> κύκλον πενταγώνου ἰσοπλεύρου πλευραὶ αἱ <rs type="labels">ΑΒ</rs>, <rs type="labels">ΑΓ</rs>, καὶ ἐπεζεύχθω ἡ <rs type="labels">ΒΓ</rs>, καὶ εἰλήφθω τὸ κέντρον τοῦ κύκλου τὸ <rs type="labels">Δ</rs>, καὶ ἀπὸ τοῦ <rs type="labels">Α</rs> ἐπὶ τὸ <rs type="labels">Δ</rs> ἐπεζεύχθω ἡ <rs type="labels">ΑΔ</rs>, καὶ ἐκβεβλήσθω ἐπ’ εὐθείας τῇ <rs type="labels">ΑΔ</rs> εὐθεῖα ἡ <rs type="labels">ΔΕ</rs>, καὶ κείσθω τῆς μὲν <rs type="labels">ΑΔ</rs> ἡμίσεια ἡ <rs type="labels">ΔΖ</rs>, ἡ δὲ <rs type="labels">ΗΓ</rs> τῆς <rs type="labels">ΓΘ</rs> ἔστω τριπλῆ. λέγω, ὅτι τὸ ὑπὸ <rs type="labels">ΑΖ</rs>, <rs type="labels">ΒΘ</rs> ἴσον ἐστὶ τῷ πενταγώνω.
</p>
<p>
  ἀπὸ γὰρ τοῦ <rs type="labels">Β</rs> ἐπὶ τὸ <rs type="labels">Δ</rs> ἐπεζεύχθω ἡ <rs type="labels">ΒΔ</rs>. ἐπεὶ διπλῆ ἐστιν ἡ <rs type="labels">ΑΔ</rs> τῆς <rs type="labels">ΔΖ</rs>, ἡμιολία ἄρα ἐστὶ τῆς <rs type="labels">ΑΔ</rs> ἡ <rs type="labels">ΑΖ</rs>. πάλιν ἐπεὶ τριπλῆ ἐστιν ἡ <rs type="labels">ΗΓ</rs> τῆς <rs type="labels">ΓΘ</rs>, διπλῆ ἡ <rs type="labels">ΗΘ</rs> τῆς <rs type="labels">ΘΓ</rs>. ἡμιολία ἄρα ἐστὶν ἡ <rs type="labels">ΗΓ</rs> τῆς <rs type="labels">ΘΗ</rs>. ὡς ἄρα ἡ <rs type="labels">ΖΑ</rs> πρὸς τὴν <rs type="labels">ΑΔ</rs>, οὕτως ἡ <rs type="labels">ΓΗ</rs> πρὸς τὴν <rs type="labels">ΗΘ</rs>. ἴσον ἄρα τὸ ὑπὸ <rs type="labels">ΑΖ</rs>, <rs type="labels">ΗΘ</rs> τῷ ὑπὸ <rs type="labels">ΔΑ</rs>, <rs type="labels">ΓΗ</rs>. ἡ δὲ <rs type="labels">ΓΗ</rs> τῇ <rs type="labels">ΒΗ</rs> ἴση. τὸ ἄρα ὑπὸ <rs type="labels">ΑΔ</rs>, <rs type="labels">ΒΗ</rs> τῷ ὑπὸ <rs type="labels">ΖΑ</rs>, <rs type="labels">ΗΘ</rs> ἴσον ἐστίν. ἀλλὰ τὸ ὑπὸ <rs type="labels">ΑΔ</rs>, <rs type="labels">ΒΗ</rs> δύο ἐστὶ τρίγωνα τὰ <rs type="labels">ΑΒΔ</rs>. καὶ τὸ ὑπὸ <rs type="labels">ΑΖ</rs>, <rs type="labels">ΗΘ</rs> ἄρα δύο ἐστὶ τρίγωνα τὰ <rs type="labels">ΑΒΔ</rs>. ὥστε καὶ πέντε ἄρα τὰ ὑπὸ <rs type="labels">ΑΖ</rs>, <rs type="labels">ΗΘ</rs> δέκα ἐστὶ τρίγωνα. δέκα δὲ τρίγωνα δύο ἐστὶ πεντάγωνα. πέντε ἄρα τὰ ὑπὸ <rs type="labels">ΑΖ</rs>, <rs type="labels">ΗΘ</rs> δύο πενταγώνοις ἴσα ἐστίν. ἐπεὶ οὖν διπλῆ ἐστιν ἡ <rs type="labels">ΗΘ</rs> τῆς <rs type="labels">ΘΓ</rs>, τὸ ὑπὸ <rs type="labels">ΑΖ</rs>, <rs type="labels">ΗΘ</rs> διπλοῦν ἐστι τοῦ ὑπὸ <rs type="labels">ΑΖ</rs>, <rs type="labels">ΘΓ</rs>. δύο ἄρα τὰ ὑπὸ <rs type="labels">ΑΖ</rs>, <rs type="labels">ΘΓ</rs> ἴσα ἐστὶ τῷ ὑπὸ <rs type="labels">ΑΖ</rs>, <rs type="labels">ΗΘ</rs>. καὶ δέκα ἄρα τὰ ὑπὸ <rs type="labels">ΑΖ</rs>, <rs type="labels">ΘΓ</rs> ἴσα ἐστὶ πέντε τοῖς ὑπὸ <rs type="labels">ΑΖ</rs>, <rs type="labels">ΗΘ</rs>, τουτέστι δύο πενταγώνοις. ὥστε πέντε τὰ ὑπὸ <rs type="labels">ΑΖ</rs>, <rs type="labels">ΘΓ</rs> ἴσα ἐστὶν ἑνὶ πενταγώνῳ. πεντάκις δὲ τὰ ὑπὸ <rs type="labels">ΑΖ</rs>, <rs type="labels">ΘΓ</rs> ἴσα ἐστὶ τῷ ὑπὸ <rs type="labels">ΑΖ</rs>, <rs type="labels">ΘΒ</rs>, ἐπειδὴ πενταπλῆ ἐστιν ἡ <rs type="labels">ΘΒ</rs> τῆς <rs type="labels">ΘΓ</rs>, καὶ κοινὸν ῦψος ἐστὶν ἡ <rs type="labels">ΑΖ</rs>. τὸ ἄρα ὑπὸ <rs type="labels">ΑΖ</rs>, <rs type="labels">ΒΘ</rs> ἴσον ἐστὶν ἑνὶ πενταγώνῳ.
</p>
<p>
  Τούτου δήλου ὄντος νῦν ἐκκείσθω ὁ περιλαμβάνων κύκλος τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὑτὴν σφαῖραν ἐγγραφομένων ὁ <rs type="labels">ΑΒΓ</rs>, καὶ ἐγγεγράφθωσαν εἰς τὸν <rs type="labels">ΑΒΓ</rs> κύκλον πενταγώνου ἰσοπλεύρου πλευραὶ αἱ <rs type="labels">ΒΑ</rs>,  <rs type="labels">ΑΓ</rs>, καὶ ἐπεζεύχθω ἡ <rs type="labels">ΒΓ</rs>, καὶ εἰλήφθω τὸ κέντρον τοῦ κύκλου τὸ <rs type="labels">Ε</rs>, καὶ ἀπὸ τοῦ <rs type="labels">Α</rs> ἐπὶ τὸ <rs type="labels">Ε</rs> ἐπεζεύχθω ἡ <rs type="labels">ΑΕ</rs>, καὶ ἐκβεβλήσθω ἐπὶ τὸ <rs type="labels">Ζ</rs>, καὶ ἔστω ἡ <rs type="labels">ΑΕ</rs> τῆς <rs type="labels">ΕΗ</rs> διπλῆ, τριπλῆ δὲ ἡ <rs type="labels">ΚΓ</rs> τῆς <rs type="labels">ΓΘ</rs>, καὶ ἀπὸ τοῦ <rs type="labels">Η</rs> τῇ <rs type="labels">ΑΖ</rs> πρὸς ὀρθὰς ἤχθω ἡ <rs type="labels">ΗΜ</rs>, καὶ ἐκβεβλήσθω ἐπ’ εὐθείας ἡ <rs type="labels">ΗΔ</rs> τῇ <rs type="labels">ΗΜ</rs> τριγώνου ἄρα ἰσοπλεύρου ἐστὶν ἡ <rs type="labels">ΔΜ</rs>. ἐπεζεύχθωσαν αἱ <rs type="labels">ΑΔ</rs>, <rs type="labels">ΑΜ</rs> ἰσόπλευρον ἄρα ἐστὶ τὸ <rs type="labels">ΑΔΜ</rs> τρίγωνον. καὶ ἐπεὶ τὸ μὲν ὑπὸ <rs type="labels">ΑΗ</rs>, <rs type="labels">ΘΒ</rs> ἴσον ἐστὶ τῷ πενταγώνω, τὸ δὲ ὑπὸ <rs type="labels">ΑΗΔ</rs> τῷ <rs type="labels">ΑΔΜ</rs> τριγώνῳ, ἔστιν ἄρα ὡς τὸ ὑπὸ <rs type="labels">ΑΗ</rs>, <rs type="labels">ΘΒ</rs> πρὸς τὸ ὑπὸ <rs type="labels">ΔΗΑ</rs>, οὕτως τὸ πεντάγωνον πρὸς τὸ τρίγωνον. ὡς δὲ τὸ ὑπὸ <rs type="labels">ΒΘ</rs>, <rs type="labels">ΑΗ</rs> πρὸς τὸ ὑπὸ <rs type="labels">ΔΗΑ</rs>, οὕτως ἡ <rs type="labels">ΒΘ</rs> πρὸς τὴν <rs type="labels">ΔΗ</rs>. καὶ ὡς ἄρα δώδεκα αἱ <rs type="labels">ΘΒ</rs> πρὸς εἴκοσι τὰς <rs type="labels">ΔΗ</rs>, οὕτως δώδεκα πεντάγωνα πρὸς εἴκοσι τρίγωνα, τουτέστιν ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου. καί εἰσι δώδεκα μὲν αἱ <rs type="labels">ΒΘ</rs> δέκα αἱ <rs type="labels">ΒΓ</rs>· ἡ μὲν γὰρ <rs type="labels">ΒΘ</rs> τῆς <rs type="labels">ΘΓ</rs> ἐστι πενταπλῆ, ἡ δὲ <rs type="labels">ΒΓ</rs> τῆς <rs type="labels">ΘΓ</rs> ἐστιν ἑξαπλῆ. ἓξ ἄρα αἱ <rs type="labels">ΒΘ</rs> ἴσαι εἰσὶ πέντε ταῖς <rs type="labels">ΒΓ</rs>. καὶ τὰ διπλάσια δέ. εἴκοσι δὲ αἱ <rs type="labels">ΔΗ</rs> δέκα εἰσὶν αἱ <rs type="labels">ΔΜ</rs>· διπλῆ γὰρ ἡ <rs type="labels">ΔΜ</rs> τῆς <rs type="labels">ΔΗ</rs>. ὡς ἄρα δέκα αἱ <rs type="labels">ΒΓ</rs> πρὸς δέκα τὰς <rs type="labels">ΔΜ</rs>, οὕτως ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν. καί ἐστιν ἡ μὲν <rs type="labels">ΒΓ</rs> ἡ τοῦ κύβου πλευρά, ἡ δὲ <rs type="labels">ΔΜ</rs> ἡ τοῦ εἰκοσαέδρου. καὶ ὡς ἄρα ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως ἡ <rs type="labels">ΒΓ</rs> πρὸς τὴν <rs type="labels">ΔΜ</rs>, τουτέστιν ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν.
</p>
<p>
  Δεικτέον δή, ὅτι καὶ εὐθείας οἰασδηποτοῦν τμήθείσης ἄκρον καὶ μέσον λόγον, ὡς ἔχει ἡ δυναμένη τὸ ἀπὸ τῆς ὅλης καὶ τὸ ἀπὸ τοῦ μείζονος τμήματος πρὸς τὴν δυναμένην τὸ ἀπὸ τῆς ὅλης καὶ τὸ ἀπὸ τοῦ ἐλάσσονος τμήματος, τοῦτον ἔχει τὸν λόγον ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν.
</p>
<p>
  ἔστω ὁ περιλαμβάνων κύκλος τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὐτήν σφαῖραν ἐγγραφομένων ὁ <rs type="labels">ΑΘΒ</rs>, καὶ εἰλήφθω τὸ κέντρον τοῦ κύκλου τὸ <rs type="labels">Γ</rs>, καὶ προσεκβεβλήσθω τις, ὡς ἔτυχεν, ἀπὸ τοῦ <rs type="labels">Γ</rs> σημείου ἡ <rs type="labels">ΓΒ</rs> καὶ τετμήσθω ἄκρον καὶ μέσον λόγον κατὰ τὸ <rs type="labels">Δ</rs>, καὶ τὸ μεῖζον τμῆμα ἔστω ἡ <rs type="labels">ΓΔ</rs>. δεκαγώνου ἄρα πλευρά ἐστιν ἡ <rs type="labels">ΓΔ</rs> τοῦ εἰς τὸν αύτὸν κύκλον ἐγγραφομένου. ἐκκείσθω δὴ εἰκοσαέδρου πλευρὰ ἡ <rs type="labels">Ε</rs>, δωδεκαέδρου δὲ ἡ <rs type="labels">Ζ</rs>, κύβου δὲ ἡ <rs type="labels">Η</rs>. ἡ μὲν ἄρα <rs type="labels">Ε</rs> τριγώνου ἰσοπλεύρου ἐστὶ πλευρά, ἡ δὲ <rs type="labels">Ζ</rs> πενταγώνου τοῦ εἰς τὸν αῦτὸν κύκλον ἐγγραφομένου, ἡ δὲ <rs type="labels">Ζ</rs> τῆς <rs type="labels">Η</rs> μεῖζόν ἐστι τμῆμα ἄκρον καὶ μέσον λόγον τεμνομένης. ἐπεὶ ἡ <rs type="labels">Ε</rs> ἴση ἐστὶ τῇ τοῖ ἰσοπλεύρου τριγώνου πλευρᾷ, ἡ δὲ τοῦ τριγώνου τοῦ ἰσοπλεύρου πλευρὰ δυνάμει τριπλασία ἐστὶ τῆς <rs type="labels">ΒΓ</rs> <del>τριπλάσιον ἄρα ἐστὶ τὸ ἀπὸ τῆς <rs type="labels">Ε</rs> τοῦ ἀπὸ τῆς <rs type="labels">ΒΓ</rs></del>, ἔστι δὲ καὶ τὰ ἀπὸ τών <rs type="labels">ΓΒΔ</rs> τριπλάσια τοῦ ἀπὸ <rs type="labels">ΓΔ</rs>, ὡς ἄρα τὸ ἀπὸ τῆς <rs type="labels">Ε</rs> πρὸς τὸ ἀπὸ τῆς <rs type="labels">ΓΒ</rs>, οὕτως τὰ ἀπὸ τῶν <rs type="labels">ΓΒ</rs>, <rs type="labels">ΒΔ</rs> πρὸς τὸ ἀπὸ τῆς <rs type="labels">ΓΔ</rs>. ἐναλλάξ, ὡς τὸ ἀπὸ <rs type="labels">Ε</rs> πρὸς τὰ ἀπὸ <rs type="labels">ΓΒ</rs>, <rs type="labels">ΒΔ</rs>, οὕτως τὸ ἀπὸ <rs type="labels">ΓΒ</rs> πρὸς τὸ ἀπὸ <rs type="labels">ΓΔ</rs>. ὡς δὲ τὸ ἀπὸ <rs type="labels">ΒΓ</rs> πρὸς τὸ ἀπὸ <rs type="labels">ΓΔ</rs>, οὕτως τὸ ἀπὸ <rs type="labels">Η</rs> πρὸς τὸ ἀπὸ <rs type="labels">Ζ</rs>· μεῖζον γάρ ἐστι τμῆμα ἡ <rs type="labels">Ζ</rs> τῆς <rs type="labels">Η</rs>. καὶ ὡς ἄρα τὸ ἀπὸ <rs type="labels">Ε</rs> πρὸς τὰ ἀπὸ <rs type="labels">ΓΒ</rs>, <rs type="labels">ΒΔ</rs>, οὕτως τὸ ἀπὸ <rs type="labels">Η</rs> πρὸς τὸ ἀπὸ <rs type="labels">Ζ</rs>. ἐναλλὰξ καὶ άνάπαλιν· ὡς ἄρα τὸ ἀπὸ <rs type="labels">Η</rs> πρὸς το ἀπὸ <rs type="labels">Ε</rs>, οὕτως τὸ ἀπὸ <rs type="labels">Ζ</rs> πρὸς τὰ ἀπὸ <rs type="labels">ΓΒΔ</rs>. τῷ δὲ ἄπὸ <rs type="labels">Ζ</rs> ἴσα τὰ ἀπὸ <rs type="labels">ΒΓΔ</rs>· ἡ γὰρ τοῦ πενταγιόνου πλευρὰ δύναται τὴν τε τοῦ ἑξαγώνου πλευρὰν καὶ τὴν τοῦ δεκαγώνου τῶν εἰς τὸν αὐτὸν κύκλον ἐγγραφομένων. ὡς ἄρα τὸ ἀπὸ τῆς <rs type="labels">Η</rs> πρὸς τὸ ἀπὸ τῆς <rs type="labels">Ε</rs>, οὕτως τὰ ἀπὸ <rs type="labels">ΒΓΔ</rs> πρὸς τὰ ἀπὸ <rs type="labels">ΓΒΔ</rs>. καὶ ὡς ἄρα τὸ ἀπὸ τῆς <rs type="labels">Η</rs> πρὸς τὸ ἀπὸ τῆς <rs type="labels">Ε</rs>, οὕτως εὐθείας ἄκρον καὶ μέσον λόγον τεμνομένης τὸ ἀπὸ τῆς δυναμένης τὸ ἀπὸ τῆς ὅλης καὶ τὸ ἄπὸ τοῦ μείζονος τμήματος πρὸς τὸ ἀπὸ τῆς δυναμένης τὸ ἀπὸ τῆς ὅλης καὶ τὸ ἀπὸ τοῦ ἐλάττονος τμήματος. καί ἐστιν ἡ μὲν <rs type="labels">Η</rs> κύβου πλευρά, ἡ δὲ <rs type="labels">Ε</rs> εἰκοσαέδρου.
</p>
<p>
  Ἑαν ἄρα εὐθεῖα ἄκρον καὶ μέσον λόγον τμηθῇ, ἔσται ὤς ἡ δυναμένη τὴν ὅλην καὶ τὸ μεῖζον τμῆμα πρὸς τὴν δυναμένην τὴν ὄλην καὶ τὸ ἔλαττον τμῆμα, οὕτως ἡ τοῦ κύβου πλευρὰ πρὸς τὴν τοῦ εἰκοσαέδρου πλευρὰν τῶν εἰς τὴν αὐτὴν σφαῖραν ἐγγραφομένων.
</p>
<p>
  Καὶ δεικτέον, ὅτι ὡς ἡ τοῦ κύβου πλευρὰ πρὸς τὴν τοῦ εἰκοσαέδρου, οὕτως τὸ στερεὸν τοῦ δωδεκαέδρου πρὸς τὸ στερεὸν τοῦ εἰκοσαέδρου.
</p>
<p>
  ἐπεὶ γὰρ ἴσοι κύκλοι περιλαμβάνουσι τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον τῶν εἰς τὴν αὐτὴν σφαῖραν ἐγγραφομένων, ἐν δὲ ταῖς σφαίραις οἰ ἴσοι κύκλοι ἴσον ἄπέχουσιν ἀπὸ τοῦ κέντρου, αἱ ἄρα ἀπὸ τοῦ κέντρου τῆς σφαίρας ἐπὶ τὰ τών κύκλων ἐπίπεδα κάθετοι ἀγόμεναι ἴσαι τέ εἰσι καὶ ἐπὶ τὰ κέντρα τῶν κύκλων πεσοῦνται. ὥστε αἱ ἀπὸ τοῦ κέντρου τῆς σφαίρας ἐπὶ τὸ κέντρον τοῦ περιλαμβάνοντος κύκλου τό τε τοῦ εἰκοσαέδρου τρίγωνον καὶ τὸ τοῦ δωδεκαέδρου πεντάγωνον κάθετοι ἀγόμεναι ἰσαι εἰσίν. ἰσοϋψεῖς ἄρα εἰσὶν αἳ πυραμίδες αἱ βάσεις ἔχουσαι τὰ τοῦ δωδεκαέδρου πεντάγωνα καὶ αἱ βάσεις ἔχουσαι τὰ τοῦ εἰκοσαέδρου τρίγωνα. αἳ δὲ ἰσοϋψεῖς πυραμίδες πρὸς ἀλλήλας εἰσὶν ὡς αἳ βάσεις. ὡς ἄρα τὸ πεντάγωνον πρὸς τὸ τρίγωνον, οὕτως ἡ πυραμίς, ἧς βάσις μέν ἔστι τὸ πεντάγωνον, κορυφη δὲ τὸ κέντρον τῆς σφαῖρας, πρὸς τὴν πυραμίδα τὴν βάσιν μὲν ἔχουσαν τὸ τρίγωνον, κορυφὴν δὲ τὸ κέντρον τῆς σφαῖρας. καὶ ὡς ἄρα δώδεκα πεντάγωνα πρὸς εἴκοσι τρίγωνα, οὕτως δώδεκα πυραμίδες πενταγώνους βάσεις ἔχουσαι πρὸς εἴκοσι πυραμίδας τριγώνους βάσεις ἐχούσας. καὶ δώδεκα μὲν πεντάγωνα ἡ τοῦ δωδεκαέδρου ἐστὶν ἐπιφάνεια, εἴκοσι δὲ τρίγωνα ἡ τοῦ εἰκοσαέδρου ἐπιφάνεια. ἔστιν ἄρα ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου, οὕτως <num>ιβ</num> πυραμίδες πενταγώνους ἔχουσαι βάσεις πρὸς εἴκοσι πυραμίδας τριγώνους βάσεις ἐχούσας. καί εἰσι <num>ιβ</num> μὲν πυραμίδες πενταγώνους βάσεις ἔχουσαι τὸ στερεὸν τοῦ δωδεκαέδρου, εἴκοσι δὲ πυραμίδες τριγώνους βάσεις ἔχουσαι τὸ στερεὸν τοῦ εἰκοσαέδρου. καὶ ὡς ἄρα ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, οὕτως τὸ στερεὸν τοῦ δωδεκαέδρου πρὸς τὸ στερεὸν τοῦ εἰκοσαέδρου. ὡς δὲ ἡ ἐπιφάνεια τοῦ δωδεκαέδρου πρὸς τῆν ἐπιφάνειαν τοῦ εἰκοσαέδρου, ἐδείχθη ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν. καὶ ὡς ἄρα ἡ τοῦ κύβου πλευρὰ πρὸς τῆν τοῦ εἰκοσαέδρου πλευράν, οὕτως τὸ στερεὸν τοῦ δωδεκαέδρου πρὸς τὸ στερεὸν τοῦ εἰκοσαέδρου.
</p>
<p>
  Ὅτι δέ, ἐὰν δύο εὐθεῖαι ἄκρον καὶ μέσον λόγον τμηθῶσιν, ἐν ἀναλογίᾳ εἰσὶ τῇ ὑποκειμένῃ, δείξομεν οὕτως·
</p>
<p>
  τετμήσθω γὰρ ἡ μὲν <rs type="labels">ΑΒ</rs> ἄκρον καὶ μέσον λόγον κατὰ τὸ <rs type="labels">Γ</rs>, καὶ τὸ μεῖζον αὑτῆς τμῆμα ἔστω ἡ <rs type="labels">ΑΓ</rs>. ὁμοίως δὲ καὶ ἡ <rs type="labels">ΔΕ</rs> ἄκρον καὶ μέσον λόγον τετμήσθω κατὰ τὸ <rs type="labels">Ζ</rs>, καὶ τὸ μεῖζον αὐτῆς τμῆμα ἔστω ἡ <rs type="labels">ΔΖ</rs>. λέγω, ὅτι ὡς ὅλη ἡ <rs type="labels">ΑΒ</rs> πρὸς τὴν <rs type="labels">ΑΓ</rs>, οὕτως ὅλη ἡ <rs type="labels">ΔΕ</rs> πρὸς τὸ μεῖζον τμῆμα τὴν <rs type="labels">ΔΖ</rs>.
</p>
<p>
  ἐπεὶ γὰρ τὸ μὲν ὑπὸ <rs type="labels">ΑΒΓ</rs> ἴσον ἐστὶ τῷ ἀπὸ <rs type="labels">ΑΓ</rs>, τὸ δὲ ὑπὸ <rs type="labels">ΔΕΖ</rs> ἴσον ἐστὶ τῷ ἀπὸ <rs type="labels">ΔΖ</rs>, ἐστιν ἄρα ὡς τὸ ὑπὸ <rs type="labels">ΑΒΓ</rs> πρὸς τὸ ἀπὸ <rs type="labels">ΑΓ</rs>, οὕτως τὸ ὑπὸ <rs type="labels">ΔΕΖ</rs> πρὸς τὸ ἀπὸ <rs type="labels">ΔΖ</rs>. καὶ ὤς τὸ τετράκις ἄρα ὑπὸ <rs type="labels">ΑΒΓ</rs> πρὸς τὸ ἀπὸ τῆς <rs type="labels">ΑΓ</rs>, οὕτως τὸ τετράκις ὑπὸ <rs type="labels">ΔΕΖ</rs> πρὸς τὸ ἀπὸ <rs type="labels">ΔΖ</rs>. καὶ συνθέντι ὡς τὸ τετράκις ὑπὸ <rs type="labels">ΑΒΓ</rs> μετὰ τοῦ ἀπὸ <rs type="labels">ΑΓ</rs> πρὸς τὸ ἀπὸ <rs type="labels">ΑΓ</rs>, οὕτως τὸ τετράκις ὑπὸ <rs type="labels">ΔΕΖ</rs> μετὰ τοῦ ἀπὸ <rs type="labels">ΔΖ</rs> πρὸς τὸ ἀπο <rs type="labels">ΔΖ</rs>. ὥστε καὶ ὡς τὸ ἀπὸ συναμφοτέρου τῆς <rs type="labels">ΑΒΓ</rs> πρὸς τὸ ἀπο τῆς <rs type="labels">ΑΓ</rs>, οὕτως τὸ ἀπὸ συναμφοτέρου τῆς <rs type="labels">ΔΕΖ</rs> πρὸς τὸ ἀπὸ τῆς <rs type="labels">ΔΖ</rs>. καὶ μήκει ὡς συναμφότερος ἡ <rs type="labels">ΑΒΓ</rs> μετὰ τῆς <rs type="labels">ΑΓ</rs>, τουτέστι δύο αἱ <rs type="labels">ΑΒ</rs>, πρὸς τὴν <rs type="labels">ΑΓ</rs>, οὕτως συναμφότερος ἡ <rs type="labels">ΔΕΖ</rs> μετὰ τῆς <rs type="labels">ΔΖ</rs>, τουτέστι δύο αἱ <rs type="labels">ΔΕ</rs>, πρὸς τὴν <rs type="labels">ΔΖ</rs>. καὶ τὰ ἡμίση, ὠς ἡ <rs type="labels">ΑΒ</rs> πρὸς <rs type="labels">ΑΓ</rs>, οὕτως ἡ <rs type="labels">ΔΕ</rs> πρὸς <rs type="labels">ΔΖ</rs>.
</p>
<p>
  καὶ ὅτι εὐθείας οἰασδηποτοῦν ἄκρον καὶ μέσον λόγον τμηθείσης τὸν λόγον, ὃν ἔχει ἡ δυναμένη τὸ ἀπὸ τῆς ὅλης καὶ τὸ ἀπὸ τοῦ μείζονος τμήματος πρὸς τὴν δυναμένην τὸ ἀπὸ τῆς ὅλης καὶ τὸ ἀπὸ τοῦ ἐλάττονος τμήματος, τοῦτον ἔχει ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν. δεδειγμένου δὲ καὶ τοῦδε, ὅτι ὡς ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν, οὕτως ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν τῶν εἰς τὴν αὐτὴν σφαῖραν ἐγγραφομένων, προσενηνεγμένου δὲ καὶ τοῦδε, ὅτι ὡς ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, καὶ αῦτὸ τὸ δωδεκάεδρον πρὸς τὸ εἰκοσάεδρον διὰ τὸ ὑπὸ τοῦ αὑτοῦ κύκλου περιλαμβάνεσθαι τό τε τοῦ δωδεκαέδρου πεντάγωνον καὶ τὸ τοῦ εἰκοσαέδρου τρίγωνον, δῆλον, ὅτι, ἐὰν εἰς τὴν αὐτην σφαῖραν ἐγγραφῇ δωδεκάεδρόν τε καὶ εἰκοσάεδρον, λόγον ἕξει εὐθείας ἡσδηποτοῦν ἄκρον καὶ μέσον λόγον τμηθείσης ὡς ἡ δυναμένη τὸ ἀπὸ τῆς ὄλης καὶ τὸ ἀπὸ τοῦ μείζονος τμήματος πρὸς τὴν δυναμένην τὸ ἀπο τῆς ὅλης καὶ τὸ ἀπὸ τοῦ ἐλάττονος τμήματος.
</p>
<p>
  Τούτων δὴ πάντων γνωρίμων ἡμῖν γενομένων δῆλον, ὅτι, ἐὰν εἰς τὴν αύτην σφαῖραν ἐγγραφῇ δωδεκάεδρόν τε καὶ εἰκοσάεδρον, τὸ δωδεκάεδρον πρὸς τὸ εἰκοσάεδρον λόγον ἕξει εὐθείας ἡσδηποτοῦν ἄκρον καὶ μέσον λόγον τεμνομένης ὡς ἡ δυναμένη τὴν ὅλην καὶ τὸ μεῖζον τμῆμα πρὸς τὴν δυναμένην τὴν ὅλην καὶ τὸ ἔλαττον τμῆμα. ἐπεὶ γάρ ἐστιν ὡς το δωδεκάεδρον πρὸς τὸ εἰκοσάεδρον, οὕτως ἡ τοῦ δωδεκαέδρου ἐπιφάνεια πρὸς τὴν τοῦ εἰκοσαέδρου ἐπιφάνειαν, τουτέστιν ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν, ὡς δὲ ἡ τοῦ κύβου πλευρὰ πρὸς τὴν τοῦ εἰκοσαέδρου πλευράν, οὕτως εὐθείας ἡσδηποτοῦν ἄκρον καὶ μέσον λόγον τετμημένης ἡ δυναμένη τὴν ὅλην καὶ τὸ μεῖζον τμῆμα πρὸς τὴν δυναμένην τὴν ὅλην καὶ τὸ ἔλαττον τμῆμα, ὡς ἄρα τὸ δωδεκάεδρον πρὸς τὸ εἰκοσάεδρον τῶν εἰς τὴν αὐτην σφαῖραν ἐγγραφομένων, εὐθείας ἡσδηποτοῦν ἄκρον καὶ μέσον λόγον τετμημένης ἡ δυναμένη τὴν ὄλην καὶ τὸ μεῖζον τμῆμα πρὸς τὴν δυναμένην τὴν ὅλην καὶ τὸ ἔλαττον τμῆμα. 
</p></div3>
</div2>
</div1>
 
<div1 type="book" n="15">
<div2 type="Prop">
<div3 type="number" n="1">
<div4 type="Enun"><p>
 Εἰς τὸν δοθέντα κύβον πυραμίδα ἐγγράψαι.
</p></div4>
<p>
  Ἔστω ὁ δοθεὶς κύβος ὁ <rs type="labels">ΑΒΓΔΕΖΗΘ</rs>, εἰς ὃν δεῖ πυραμίδα ἐγγράψαι. ἐπεζεύχθωσαν αἱ <rs type="labels">ΑΓ</rs>, <rs type="labels">ΑΕ</rs>, <rs type="labels">ΓΕ</rs>, <rs type="labels">ΑΘ</rs>, <rs type="labels">ΕΘ</rs>, <rs type="labels">ΘΓ</rs>. φανερὸν δή, ὅτι τὰ <rs type="labels">ΑΕΓ</rs>, <rs type="labels">ΑΘΕ</rs>, <rs type="labels">ΑΘΓ</rs>, <rs type="labels">ΘΓΕ</rs> τρίγωνα ἰσόπλευρα ἐστιν. τετραγώνων γάρ εἰσι διάμετροι αἱ πλευραί. πυραμὶς ἄρα ἐστὶν ἡ <rs type="labels">ΑΕΓΘ</rs>· καὶ ἐγγέγραπται εἰς τὸν δοθέντα κύβον.
</p></div3>
<div3 type="number" n="2">
<div4 type="Enun"><p>
  Εἰς τὴν δοθεῖσαν πυραμίδα ὀκτάεδρον ἐγγράψαι.
</p></div4>
<p>
  Ἔστω ἡ δοθεῖσα πυραμὶς ἡ <rs type="labels">ΑΒΓΔ</rs>, ἧς κορυφὴ τὸ <rs type="labels">Δ</rs> σημεῖον, εἰς ἣν δεῖ ὀκτάεδρον ἐγγράψαι. τετμησθωσαν αἱ <rs type="labels">ΑΒ</rs>, <rs type="labels">ΑΓ</rs>, <rs type="labels">ΑΔ</rs>, <rs type="labels">ΒΔ</rs>, <rs type="labels">ΒΓ</rs> δίχα τοῖς <rs type="labels">Ε</rs>, <rs type="labels">Ζ</rs>, <rs type="labels">Η</rs>, <rs type="labels">Θ</rs>, <rs type="labels">Κ</rs>, <rs type="labels">Λ</rs> σημείοις, καὶ ἐπεζεύχθωσαν αἱ <rs type="labels">ΘΚ</rs>, <rs type="labels">ΘΛ</rs>, <rs type="labels">ΕΖ</rs>, <rs type="labels">ΖΗ</rs> καὶ αἱ λοιπαί. καὶ ἐπεὶ ἡ <rs type="labels">ΑΒ</rs> διπλῆ ἐστιν ἑκατέρας τῶν <rs type="labels">ΘΚ</rs>, <rs type="labels">ΗΖ</rs>, ἴση ἄρα ἐστὶν ἡ <rs type="labels">ΘΚ</rs> τῇ <rs type="labels">ΗΖ</rs> καὶ παράλληλος. ὁμοίως καὶ ἡ <rs type="labels">ΘΗ</rs> τῇ <rs type="labels">ΖΚ</rs> ἴση τέ ἐστι καὶ παράλληλος. ἰσόπλευρον ἄρα ἐστὶ τὸ <rs type="labels">ΘΚΖΗ</rs>. λέγω, ὅτι καὶ ὀρθογώνιον. ἐὰν γὰρ ἀπὸ τῆς <rs type="labels">ΚΛ</rs> κάθετοι ἀχθώσιν ἐπὶ τὰ ἐπίπεδα τὰ <rs type="labels">ΕΖΒΗ</rs>, <rs type="labels">ΖΓΕΗ</rs>, <rs type="labels">ΕΖΘΚ</rs>, <rs type="labels">ΚΛΛΗ</rs>, ὁμοίως δείξομεν τὰ ἐπὶ τοῦ <rs type="labels">ΘΚΖΗ</rs> τετραγώνου ἰσόπλευρα.
</p></div3>
<div3 type="number" n="3">
<div4 type="Enun"><p>
  Εἰς τον δοθέντα κύβον ὀκτάεδρον ἐγγράψαι.
</p></div4>
<p>
  Ἔστω ὁ δοθεὶς κύβος ὁ <rs type="labels">ΑΒΓΔΕΖΗΘ</rs>, καὶ εἰλήφθω τὰ κέντρα τῶν ἐφεστώτων τετραγώνων τὰ <rs type="labels">Κ</rs>, <rs type="labels">Λ</rs>, <rs type="labels">Μ</rs>, <rs type="labels">Ν</rs>, καὶ ἐπεζεύχθωσαν αἱ <rs type="labels">ΚΛ</rs>, <rs type="labels">ΛΜ</rs>, <rs type="labels">ΜΝ</rs>, <rs type="labels">ΝΚ</rs>. λέγω, ὅτι τὸ <rs type="labels">ΚΛΜΝ</rs> τετράγωνόν ἐστιν. ἤχθωσαν διὰ τών <rs type="labels">Κ</rs>, <rs type="labels">Λ</rs> παράλληλοι αἱ <rs type="labels">ΞΟ</rs>, <rs type="labels">ΠΟ</rs>. ἐπεὶ οὖν διπλῆ ἐστιν ἡ μὲν <rs type="labels">ΠΟ</rs> τῆς <rs type="labels">ΟΚ</rs>, ἡ δὲ <rs type="labels">ΞΟ</rs> τῆς <rs type="labels">ΟΛ</rs>, ἴση ἐστὶ τῇ <rs type="labels">ΚΟ</rs> ἡ <rs type="labels">ΟΛ</rs>. διὰ τὰ αὐτὰ δὴ καὶ ἡ <rs type="labels">ΜΞ</rs> τῇ <rs type="labels">ΞΛ</rs>. τὸ ἄρα ἀπὸ <rs type="labels">ΚΛ</rs> διπλάσιόν ἐστι τοῦ ἀπὸ <rs type="labels">ΟΛ</rs>. διὰ τὰ αὐτὰ δὴ καὶ τὸ ἀπὸ <rs type="labels">ΜΛ</rs> διπλάσιόν ἐστι τοῦ <rs type="labels">ΛΞ</rs>. ἴσον ἄρα τὸ ἀπὸ <rs type="labels">ΚΛ</rs> τῷ ἀπὸ <rs type="labels">ΜΛ</rs>. ἰσόπλευρον ἄρα ἐστὶ τὸ <rs type="labels">ΚΛΜΝ</rs>. καὶ φανερόν, ὅτι καὶ ὀρθογώνιον. εἰλήφθω τών <rs type="labels">ΒΔ</rs>, <rs type="labels">ΕΗ</rs> δύο τετραγώνων τὰ κέντρα τὰ <rs type="labels">Ρ</rs>, <rs type="labels">Σ</rs>, καὶ ἐπεζεύχθωσαν αἱ <rs type="labels">ΡΛ</rs>, <rs type="labels">ΡΜ</rs>, <rs type="labels">ΡΚ</rs>, <rs type="labels">ΡΝ</rs>, <rs type="labels">ΣΚ</rs>, <rs type="labels">ΣΛ</rs>, <rs type="labels">ΣΜ</rs>, <rs type="labels">ΣΝ</rs>. καὶ φανερόν, ὅτι ἰσόπλευρά ἐστι τὰ ποιοῦντα τὸ ὀκτάεδρον τρίγωνά· τῷ γὰρ αὐτῷ λόγῳ ἀποδείξομεν.
</p></div3>
<div3 type="number" n="4">
<div4 type="Enun"><p>
  Εἰς τὸ δοθὲν ὀκτάεδρον κύβον ἐγγράψαι.
</p></div4>
<p>
  Εἰλήφθω τῶν περὶ τὰ <rs type="labels">ΑΒΓ</rs>, <rs type="labels">ΑΓΔ</rs>, <rs type="labels">ΑΒΕ</rs>, <rs type="labels">ΑΔΕ</rs> τρίγωνα κύκλων τὰ κέντρα τὰ <rs type="labels">Η</rs>, <rs type="labels">Θ</rs>, <rs type="labels">Κ</rs>, <rs type="labels">Λ</rs>, καὶ ἐπεζεύχθωσάν αἱ <rs type="labels">ΗΘ</rs>, <rs type="labels">ΗΚ</rs>, <rs type="labels">ΘΛ</rs>, <rs type="labels">ΛΚ</rs>. λέγω, ὅτι τὸ <rs type="labels">ΗΘΚΛ</rs> τετράγωνόν ἐστιν. ἤχθωσαν διὰ τῶν <rs type="labels">Η</rs>, <rs type="labels">Θ</rs>, <rs type="labels">Κ</rs>, <rs type="labels">Λ</rs> ταῖς <rs type="labels">ΒΓ</rs>, <rs type="labels">ΒΕ</rs>, <rs type="labels">ΓΔ</rs>, <rs type="labels">ΔΕ</rs> παράλληλοι αἱ <rs type="labels">ΜΟ</rs>, <rs type="labels">ΜΝ</rs>, <rs type="labels">ΝΞ</rs>, <rs type="labels">ΞΟ</rs>. ἐπεὶ οὖν ἰσόπλευρόν ἐστι τὸ <rs type="labels">ΑΒΓ</rs> τρίγωνον, ἡ ἀπὸ τοῦ <rs type="labels">Α</rs> ἐπὶ τὸ <rs type="labels">Θ</rs> κέντρον τοῦ περὶ. τὸ <rs type="labels">ΑΒΓ</rs> τρίγωνον κύκλον δίχα τέμνει τὴν πρὸς τῷ <rs type="labels">Α</rs> γωνίαν τοῦ <rs type="labels">ΑΒΓ</rs> τριγώνου. ἴση ἄρα ἡ <rs type="labels">ΝΘ</rs> τῇ <rs type="labels">ΜΘ</rs>. διὰ τὰ αὐτὰ δὴ ἴση έστῖ καὶ ἡ <rs type="labels">ΗΟ</rs> τῇ <rs type="labels">ΜΗ</rs>. ἴση ἄρα καὶ ἡ <rs type="labels">ΘΜ</rs> τῇ <rs type="labels">ΗΜ</rs>, ἐπείπερ καὶ ἡ <rs type="labels">ΟΜ</rs> τῇ <rs type="labels">ΜΝ</rs> ἴση ἐστίν. καί ἐστιν ὀρθὴ ἡ ὑπὸ <rs type="labels">ΗΜΘ</rs>· ἐξ οὖ φανερόν, ὅτι ἡ <rs type="labels">ΗΘ</rs> ἴση ἐστὶ τῇ <rs type="labels">ΗΚ</rs>. διὰ τὰ αὐτὰ δὴ καὶ αἳ λοιπαί. ἐπεὶ οὖν παραλληλόγραμμόν ἐστι τὸ <rs type="labels">ΗΘΚΛ</rs>, ἐν ἑνί ἐστιν ἐπιπέδῳ. καὶ ἐπεὶ ἥμισύ ἐστιν ἑκατέρα τῶν ὑπὸ <rs type="labels">ΗΘΜ</rs> ΝΘΛ ὀρθῆς, λοιπη ἄρα ἡ ὑπὸ <rs type="labels">ΗΘΛ</rs> ὀρθή ἐστιν. ὁμοίως καὶ αἱ λοιπαί. τετράγωνον ἄρα ἐστὶ τὸ <rs type="labels">ΗΘΚΛ</rs>. δυνατὸν δὲ τὰ ἐξ άρχῆς λαμβάνοντα τὰ <rs type="labels">Η</rs>, <rs type="labels">Θ</rs>, <rs type="labels">Κ</rs>, <rs type="labels">Λ</rs> κέντρα καὶ παραλλήλους ἀγαγόντα τὰς <rs type="labels">ΜΝ</rs>, <rs type="labels">ΝΞ</rs>, <rs type="labels">ΞΟ</rs>, <rs type="labels">ΟΜ</rs> ἐπιζεῦξαι τὰς <rs type="labels">ΗΘ</rs>, <rs type="labels">ΘΛ</rs>, <rs type="labels">ΛΚ</rs>, <rs type="labels">ΚΗ</rs> καὶ εἰπεῖν τὸ <rs type="labels">ΗΘΚΛ</rs> τετράγωνον. ἐὰν δὴ λάβωμεν καὶ τῶν λοιπῶν τριγώνων τὰ κέντρα καὶ ἐπιζεύξωμεν κατὰ τὰ αὐτά, δείξομεν τὰ λοιπὰ τετράγωνα καὶ ἕξομεν εἰς τὸ δοθὲν ὀκτάεδρον κύβον ἐγγεγραμμένον.
</p></div3>
<div3 type="number" n="5">
<div4 type="Enun"><p>
  Εἰς τὸ δοθὲν εἰκοσάεδρον δωδεκάεδρον ἐγγράψαι. 
</p></div4>
<p>
  Ἐκκείσθω πεντάγωνον τοῦ εἰκοσαέδρου τὸ <rs type="labels">ΑΒΓΔΕ</rs> καὶ τὰ κέντρα τῶν κύκλων τῶν περὶ τὰ <rs type="labels">ΑΖΕ</rs>, <rs type="labels">ΑΖΒ</rs>, <rs type="labels">ΒΖΓ</rs>, <rs type="labels">ΖΓΔ</rs>, <rs type="labels">ΔΖΕ</rs> τρίγωνα τὰ <rs type="labels">Η</rs>, <rs type="labels">Θ</rs>, <rs type="labels">Κ</rs>, <rs type="labels">Λ</rs>, <rs type="labels">Μ</rs>, καὶ ἐπεζεύχθωσαν αἱ <rs type="labels">ΗΘ</rs>, <rs type="labels">ΘΚ</rs>, <rs type="labels">ΚΛ</rs>, <rs type="labels">ΛΜ</rs>, <rs type="labels">ΜΗ</rs>. καὶ πάλιν ἐπιζευχθεῖσαι αἱ <rs type="labels">ΖΗ</rs>, <rs type="labels">ΖΘ</rs>, <rs type="labels">ΖΚ</rs> ἐκβεβλήσθωσαν ἐπὶ τὰ <rs type="labels">Ξ</rs>, <rs type="labels">Ν</rs>, <rs type="labels">Ο</rs>. δίχα δὴ τμηθήσονται αἱ <rs type="labels">ΕΑ</rs>, <rs type="labels">ΑΒ</rs>, <rs type="labels">ΒΓ</rs> τοῖς <rs type="labels">Ξ</rs>, <rs type="labels">Ν</rs>, <rs type="labels">Ο</rs> σημείοις. καὶ ὡς ἡ <rs type="labels">ΝΞ</rs> πρὸς <rs type="labels">ΝΟ</rs>, οὕτως ἡ <rs type="labels">ΗΘ</rs> πρὸς <rs type="labels">ΘΚ</rs>. ἴση ἄρα καὶ ἡ <rs type="labels">ΘΗ</rs> τῇ <rs type="labels">ΘΚ</rs>. ὁμοίως δὲ καὶ αἱ λοιπαὶ τοῦ <rs type="labels">ΗΘΚΛΜ</rs> πενταγώνου πλευραὶ ἴσαι δειχθήσονται. λέγω, ὅτι καὶ ἰσογώνιον. ἐπεὶ γὰρ δύο αἱ <rs type="labels">ΝΞ</rs>, <rs type="labels">ΝΟ</rs> παρὰ δύο τὰς <rs type="labels">ΗΘ</rs>, <rs type="labels">ΘΚ</rs> ἴσας γωνίας περιέχουσιν, καὶ τὰ λοιπὰ φανερά. νενοήσθω ἀπὸ τοῦ <rs type="labels">Ζ</rs> ἐπὶ τὸ τοῦ <rs type="labels">ΑΒΓΔΕ</rs> πενταγώνου ἐπίπεδον κάθετος ἠγμένη, ἥτις πεσεῖται ἐπὶ τὸ κέντρον τοῦ περὶ τὸ πεντάγωνον κύκλου. ἐὰν δὴ ἀπὸ τοῦ <rs type="labels">Ν</rs> ἐπὶ τὸ σημεῖον, καθ’ ὃ συμβάλλει ἡ ἀπὸ τοῦ <rs type="labels">Ζ</rs> κάθετος, ἐπιζεύξωμεν καὶ διὰ τοῦ <rs type="labels">Θ</rs> παράλληλον αὐτῇ ἀγάγωμεν, φανερόν, ὅτι συμβάλλει τῇ ἀπὸ τοῦ <rs type="labels">Ζ</rs> καθέτῳ, καὶ ἀπὸ τοῦ <rs type="labels">Θ</rs> παράλληλος ὀρθην γωνίαν περιέξει μετὰ τῆς ἀπὸ τοῦ <rs type="labels">Ζ</rs> καθέτου. πάλιν ἐὰν ἐπιζεύξωμεν ἀπὸ τῶν <rs type="labels">Ζ</rs>, <rs type="labels">Η</rs> ἐπὶ τὸ κέντρον τοῦ περὶ τὸ <rs type="labels">ΑΒΓΔΕ</rs> πεντάγωνον κύκλου καὶ ἐπὶ τὸ σημεῖον, καθ’ ὃ συμβάλλει ἡ ἀπὸ τοῦ <rs type="labels">Θ</rs> τῇ ἀπὸ τοῦ <rs type="labels">Ζ</rs> ἐπιζευγνυμένη, ὀρθὴν γωνίαν περιέξει μετὰ τῆς αὐτῆς· ἐξ οὗ φανερόν, ὅτι ἐν ἑνὶ ἐπιπέδῳ ἐστὶ τὸ <rs type="labels">ΗΘΚΛΜ</rs> πεντάγωνον.
</p>
<p>
  Δεῖ εἰδέναι ημᾶς, ὅτι, ἐάν τις ἐρεῖ ἡμῖν· πόσας πλευρὰς ἔχει τὸ εἰκοσάεδρον; φήσομεν οὕτως· φανερόν, ὃτι ὑπὸ εἴκοσι τριγώνων περιέχεται τὸ εἰκοσάεδρον, καὶ ὅτι ἕκαστον τρίγωνον ὑπὸ τριῶν εὐθειῶν περιέχεται· δεῖ οὖν ἡμᾶς πολλαπλασιάσαι τὰ εἴκοσι τρίγωνα ἐπὶ τὰς πλευρὰς τοῦ τριγώνου· γίνεται δὲ ἑξήκοντα· ὦν ἥμισυ γίνεται τριάκοντα. ὁμοίως δὲ καὶ ἐπὶ δωδεκαέδρου πάλιν· ἐπειδὴ δώδεκα πεντάγωνα περιέχουσι τὸ δωδεκάεδρον, πάλιν δὲ ἕκαστον πεντάγωνον ἔχει πέντε εὐθείας, ποιοῦμεν δωδεκάκις πέντε· γίνονται ἑξήκοντα. πάλιν τὸ ἥμισυ· γίνεται τριάκοντα. διὰ τί δὲ τὸ ἥμισυ ποιοῦμεν; ἐπειδὴ ἑκάστη πλευρά, εἴτε ᾖ τρίγωνον ἢ πεντάγωνον ἢ τετράγωνον, ὡς ἐπὶ κύβου, ἐκ δευτέρου λαμβάνεται. ὁμοίως δὲ τῇ αὑτῇ μεθόδῳ καὶ ἐπὶ τοῦ κύβου καὶ ἐπὶ τής πυραμίδος καὶ τοῦ ὀκταέδρου τὰ αὑτὰ ποιήσας εὑρήσεις τὰς πλευράς.
</p>
<p>
  Εἰ δὲ βουληθείης πάλιν ἑκάστου τῶν πέντε σχημάτων εὑρεῖν τὰς γωνίας, πάλιν τὰ αὑτὰ ποιήσας μέριζε παρὰ τὰ ἐπίπεδα τὰ περιέχοντα μίαν γωνίαν τοῦ στερεοῦ, οἷον, ἐπειδὴ τὴν τοῦ εἰκοσαέδρου γωνίαν περιέχουσι πέντε τρίγωνα, μέριζε παρὰ τὰ πέντε· γίνονται δώδεκα γωνίαι τοῦ εἰκοσαέδρου. ἐπὶ δὲ τοῦ δωδεκαέδρου τρία πεντάγωνα περιέχουσι τὴν γωνίαν· μέρισον παρὰ τὰ τρία, καὶ ἕξεις εἴκοσι γωνίας οὔσας τοῦ δωδεκαέδρου. ὁμοίως δὲ καὶ ἐπὶ τῶν λοιπῶν εὑρήσεις τὰς γωνίας.
</p>
<p>
  Ἑζητήθη, πῶς ἐφ’ ἑκάστου τῶν πέντε στερεῶν σχημάτων ἑνὸς ἐπιπέδου τῶν περιεχόντων ὁποιουοῦν δοθέντος εὑρίσκεται καὶ ἡ κλίσις, ἐν ᾗ κέκλιται πρὸς ἄλληλα τὰ περιέχοντα ἐπίπεδα ἕκαστον τῶν σχημάτων. ἡ δὲ εὕρεσις, ὡς Ἰσίδωρος ὁ ἡμέτερος ὑφηγήσατο μέγας διδάσκαλος, ἔχει τὸν τρόπον τοῦτον· ὅτι μὲν ἐπὶ τοῦ κύβου κατ’ ὀρθην τέμνουσι γωνίαν τὰ περιέχοντα αὐτὸν ἐπίπεδα ἄλληλα, φανερόν. ἐπὶ δὲ τής πυραμίδος ἐκτεθέντος ἑνὸς τριγώνου κέντροις τοῖς πέρασι τῆς μιᾶς πλευρᾶς, διαστήματι δὲ τῇ ἀπὸ τῆς κορυφῆς ἐπὶ τὴν βάσιν καθέτῳ ἀγομένη περιφέρειαι γραφεῖσαι τεμνέτωσαν ἀλλήλας· καὶ αἱ ἀπὸ τῆς τομῆς ἐπὶ τὰ κέντρα ἐπιζευγνύμεναι εὐθεῖαι περιέξουσι τὴν κλίσιν τῶν περιεχόντων τὴν πυραμίδα ἐπιπέδων. ἐπὶ δὲ τοῦ ὀκταέδρου ἀπὸ τῆς πλευρᾶς τοῦ τριγώνου ἀναγραφέντος τετραγώνου κέντροις τοῖς πέρασι τῆς διαγωνίου, διαστήματι δὲ ὁμοίως τῇ τοῦ τριγώνου καθέτῳ γεγράφθωσαν περιφέρεια· καὶ πάλιν αἱ ἀπὸ τῆς κοινῆς τομῆς ἐπὶ τὰ κέντρα ἐπιζευγνύμεναι εὐθεῖαι περιέξουσι τὴν λείπουσαν εἰς τὰς δύο ὀρθάς τῆς ἐπιζητουμένης κλίσεως. ἐπὶ δὲ τοῦ εἰκοσαέδρου ἀπὸ τῆς πλευρᾶς τοῦ τριγώνου ἀναγραφέντος πενταγώνου ἐπεζεύχθω ἡ ὑπὸ δύο πλευρὰς ὑποτείνουσα εὐθεῖα, καὶ κέντροις τοῖς πέρασιν αὐτῆς, διαστήματι δὲ τῇ τοῦ τριγώνου καθέτῳ γραφεισῶν περιφερειῶν αἱ ἀπὸ τῆς κοινῆς τομῆς ἐπὶ τὰ κέντρα ἐπιζευγνύμεναι περιέξουσι τὴν λείπουσαν ὁμοίως εἰς τὰς δύο ὀρθὰς τῆς κλίσεως τῶν τοῦ εἰκοσαέδρου ἐπιπέδων. ἐπὶ δὲ τοῦ δωδεκαέδρου ἐκτεθέντος ἑνὸς πενταγώνου ἐπιζευχθείσης ὁμοίως τῆς ὑπὸ δύο πλευρὰς ὑποτεινούσης εὐθείας κέντροις τοῖς πέρασιν αὐτῆς, διαστήματι δὲ τῇ ἀγομένη καθέτῳ ἀπὸ τῆς διχοτομίας αὐτης ἐπὶ τὴν παράλληλον αὐτῇ πλευρὰν τοῦ πενταγώνου γεγράφθωσαν περιφέρεια· καὶ αἱ ἀπὸ τοῦ σημείου, καθ’ ὃ συμβάλλουσιν ἀλλήλαις, ἐπὶ τὰ κέντρα ἐπιζευγνύμεναι ὁμοίως περιέξουσι τὴν λείπουσαν εἰς τὰς δύο ὁρθὰς τῆς κλίσεως τῶν ἐπιπέδων τοῦ δωδεκαέδρου.
</p>
<p>
  οὕτω μὲν οὐν ὁ εἰρημένος εὐκλεέστατος ἀνὴρ τὸν περὶ τῶν εἰρημένων ἀποδέδωκε λόγον σαφοῦς ἐφ’ ἑκάστῳ φαινομένης αὐτῷ τῆς ἀποδείξεως. ἐπὶ δὲ τῷ πρόδηλον γενέσθαι τὴν ἐν αὐτοῖς ἀποδεικτικὴν θεωρίαν τὸν λόγον ἐφ’ ἑκάστου σαφηνίσω, καὶ πρότερον ἐπὶ τῆς πυραμίδος.
</p>
<p>
  νενοήσθω πυραμὶς ὑπὸ τεσσάρων ἰσοπλεύρων τριγωνων περιεχομένη ἡ <rs type="labels">ΑΒΓΔ</rs> τοῦ <rs type="labels">ΑΒΓ</rs> βάσεως νοουμένου, κορυφῆς δὲ τοῦ <rs type="labels">Δ</rs>. καὶ τμηθείσης τῆς <rs type="labels">ΑΔ</rs> πλευρᾶς δίχα κατὰ τὸ <rs type="labels">Ε</rs> ἐπεζεύχθωσαν αἳ <rs type="labels">ΒΕ</rs>, <rs type="labels">ΕΓ</rs>. καὶ ἐπεὶ ἰσόπλευρα ἐστι τὰ <rs type="labels">ΑΔΒ</rs>, <rs type="labels">ΑΔΓ</rs> τρίγωνα, καὶ δίχα τέτμηται ἡ <rs type="labels">ΑΔ</rs>, αἱ <rs type="labels">ΒΕ</rs>, <rs type="labels">ΓΕ</rs> ἄρα κάθετοί εἰσιν ἐπὶ τὴν <rs type="labels">ΑΔ</rs>. λέγω, ὅτι ἡ ὑπὸ <rs type="labels">ΒΕΓ</rs> γωνία ὀξεῖά ἐστιν. ἐπεὶ γὰρ διπλῆ ἐστιν ἡ <rs type="labels">ΑΓ</rs> τῆς <rs type="labels">ΑΕ</rs>, τετραπλάσιόν ἐστι τὸ ἄπὸ τῆς <rs type="labels">ΑΓ</rs> τοῦ ἇπὸ τῆς <rs type="labels">ΑΕ</rs>. ἀλλὰ τὸ ἀπὸ τῆς <rs type="labels">ΑΓ</rs> ἴσον ἐστὶ τοῖς ἀπὸ τῶν <rs type="labels">ΑΕ</rs>, <rs type="labels">ΕΓ</rs>· ὥστε τὸ ἀπὸ <rs type="labels">ΑΓ</rs> πρὸς τὸ ἀπὸ <rs type="labels">ΓΕ</rs> λόγον ἔχει, ὃν <num>δ</num> πρὸς <num>γ</num>. καί ἐστιν ἴση ἡ <rs type="labels">ΓΕ</rs> τῇ <rs type="labels">ΕΒ</rs>· τὸ ἄρα ἀπὸ <rs type="labels">ΒΓ</rs> ἔλαττόν ἐστι τῶν ἀπὸ <rs type="labels">ΒΕ</rs>, <rs type="labels">ΕΓ</rs>. ὀξεῖα ἄρα ἐστὶν ἡ ὑπὸ <rs type="labels">ΒΕΓ</rs>. ἐπεὶ οὖν δύο ἐπιπέδων τῶν <rs type="labels">ΑΒΔ</rs>, <rs type="labels">ΑΔΓ</rs> κοινη τομή ἐστιν ἡ <rs type="labels">ΑΔ</rs>, καὶ τῇ κοινῇ τομῄ πρὸς ὀρθᾶς εἰσιν εὐθεῖαι ἐν ἑκατέρῳ τῶν ἐπιπέδων ἠγμέναι αἳ <rs type="labels">ΒΕ</rs>, <rs type="labels">ΕΓ</rs> καὶ ὀξεῖαν γωνίαν περιέχουσιν, ἡ ὑπὸ <rs type="labels">ΒΕΓ</rs> ἄρα γωνία ἡ κλίσις ἐστὶ τῶν ἐπιπέδων. καί ἐστι δεδομένη· δέδοται γὰρ ἡ <rs type="labels">ΒΓ</rs> πλευρὰ οὖσα τοῦ τριγώνου, καὶ ἑκατέρα τῶν <rs type="labels">ΒΕ</rs>, <rs type="labels">ΕΓ</rs> κάθετος οὖσα τοῦ ἰσοπλεύρου τριγώνου. κέντροις τοίνυν τοῖς <rs type="labels">Β</rs>, <rs type="labels">Γ</rs>, τουτέστι τοῖς πέρασι τῆς μιᾶς πλευρᾶς, διαστήματι δὲ τῇ τοῦ τριγώνου καθέτῳ γραφόμεναι περιφέρειαι τέμνουσιν άλλήλας κατὰ τὸ <rs type="labels">Ε</rs> σημεῖον, καὶ αἳ ἀπ’ αὑτοῦ ἐπὶ τὰ <rs type="labels">Β</rs>, <rs type="labels">Γ</rs> ἐπιζευγνύμεναι εὐθεῖαι περιέξουσι τήν κλίσιν τῶν ἐπιπέδων· τοῦτο δὲ ἦν τὸ εἰρημένον. καὶ ὅτι μὲν κέντροις τοῖς <rs type="labels">Β</rs>, <rs type="labels">Γ</rs>, διαστήματι δὲ τῇ τοῦ τριγώνου καθέτῳ γραφόμενοι κύκλοι τέμνουσιν ἀλλήλους, φανερόν· ἑκατέρα γὰρ τῶν <rs type="labels">ΒΕ</rs>, <rs type="labels">ΕΓ</rs> μείζων ἐστὶ τῆς ἡμισείας τῆς <rs type="labels">ΒΓ</rs>. οἳ δὲ κέντροις τοῖς <rs type="labels">Β</rs>, <rs type="labels">Γ</rs>, διαστήματι δὲ τῇ ἡμισείᾳ τῆς <rs type="labels">ΒΓ</rs> γραφόμενοι κύκλοι ἐφάπτονται ἀλλήλων· εἰ δὲ ἐλάττων ᾖ, οὐδὲ ἐφάπτονται οὐδὲ τέμνουσιν· εἰ δὲ μείζων, πάντως τέμνουσιν. καὶ οὕτως ὁ περὶ τῆς πυραμίδος σαφής τε καὶ ἀκόλουθος ταῖς ἀποδείξεσι φαίνεται λόγος.
</p>
<p>
  Νενοήσθω δὴ πάλιν ἐπὶ τετραγώνου τοῦ <rs type="labels">ΑΒΓΔ</rs> πυραμὶς κορυφὴν ἔχουσα τὸ <rs type="labels">Ε</rs> καὶ τὰ περιέχοντα αὐτὴν δίχα τῆς βάσεως τρίγωνα ἰσόπλευρα. ἔσται δὴ ἡ <rs type="labels">ΑΒΓΔΕ</rs> πυραμὶς ἥμισυ ὀκταέδρου. τετμήσθω μία πλευρὰ ἑνὸς τριγώνου ἡ <rs type="labels">ΑΕ</rs> δίχα κατὰ τὸ <rs type="labels">Ζ</rs>, καὶ ἐπεζεύχθωσαν αἳ <rs type="labels">ΒΖ</rs>, <rs type="labels">ΔΖ</rs>. ἴσαι ἄρα εἰσὶν αἳ <rs type="labels">ΒΖ</rs>, <rs type="labels">ΔΖ</rs> καὶ κάθετοι ἐπὶ τὴν <rs type="labels">ΑΕ</rs>. λέγω, ὅτι ἡ ὑπὸ <rs type="labels">ΒΖΔ</rs> γωνία άμβλεῖά ἐστιν. ἐπεζεύχθω γὰρ ἡ <rs type="labels">ΒΔ</rs>. καὶ ἐπεὶ τετράγωνόν ἐστι τὸ <rs type="labels">ΑΓ</rs>, διάμετρος δὲ ἡ <rs type="labels">ΒΔ</rs>, τὸ ἀπὸ τῆς <rs type="labels">ΒΔ</rs> διπλάσιόν ἐστι τοῦ ἀπὸ τῆς <rs type="labels">ΔΑ</rs>. τὸ δὲ ἀπὸ τής <rs type="labels">ΔΑ</rs> πρὸς τὸ ἀπὸ τῆς <rs type="labels">ΔΖ</rs> λόγον ἔχει, ὡς ἐν τῷ πρὸ τούτου εἴρηται, ὃν <num>δ</num> πρὸς <num>γ</num>. καὶ τὸ ἀπὸ τῆς <rs type="labels">ΒΔ</rs> ἄρα πρὸς τὸ ἀπὸ τῆς <rs type="labels">ΔΖ</rs> λόγον ἔχει, ὃν <num>η</num> πρὸς <num>γ</num>. ἴση δὲ ἡ <rs type="labels">ΔΖ</rs> τῇ <rs type="labels">ΖΒ</rs>. τὸ ἄρα ἀπὸ τῆς <rs type="labels">ΒΔ</rs> τῶν ἀπὸ τῶν <rs type="labels">ΒΖ</rs>, <rs type="labels">ΖΔ</rs> μεῖζόν ἐστιν. ἀμβλεῖα ἄρα ἐστὶν ἡ ὑπὸ <rs type="labels">ΒΖΔ</rs> <del>γωνία</del>. καὶ ἐπεὶ δύο ἐπιπέδων τῶν <rs type="labels">ΑΒΕ</rs>, <rs type="labels">ΑΔΕ</rs> τεμνόντων ἄλληλα κοινὴ τομή ἐστιν ἡ <rs type="labels">ΑΕ</rs>, καὶ πρὸς ὀρθὰς αὐτῇ ἐν ἑκατέρῳ τῶν ἐπιπέδων ἠγμέναι εἰσὶν αἳ <rs type="labels">ΒΖ</rs>, <rs type="labels">ΖΔ</rs> περιέχουσαι ἀμβλεῖαν, ἡ ὑπὸ <rs type="labels">ΒΖΔ</rs> ἄρα γωνία ἡ λείπουσά ἐστιν εἰς τὰς δύο ὀρθὰς τῆς κλίσεως τῶν <rs type="labels">ΑΒΕ</rs>, <rs type="labels">ΑΔΕ</rs> ἐπιπέδων. ἐὰν ἄρα δοθῇ ἡ ὑπὸ <rs type="labels">ΒΖΔ</rs>, δέδοται καὶ ἡ εἰρημένη κλίσις. ἐπεὶ οὖν δέδοται τὸ τρίγωνον τοῦ ὀκταέδρου, καὶ μία πλευρά ἐστι τοῦ ὀκταέδρου ἡ <rs type="labels">ΑΔ</rs>, καὶ ἀπ’ αὐτῆς τετράγωνον ἀναγέγραπται τὸ <rs type="labels">ΑΓ</rs>, δέδοται καὶ ἡ <rs type="labels">ΒΔ</rs> διάμετρος οὖσα τοῦ τετραγώνου. ἀλλὰ μὴν καὶ αἱ <rs type="labels">ΒΖ</rs>, <rs type="labels">ΖΔ</rs> κάθετοι τοῦ τριγώνου. ὥστε καὶ ἡ ὑπὸ <rs type="labels">ΒΖΔ</rs> γωνία δέδοται. ἀναγραφέντος ἄρα τετραγώνου ἀπὸ τῆς πλευρᾶς τοῦ τριγώνου ὡς τοῦ <rs type="labels">ΑΓ</rs> καὶ ἐπιζευχθείσης τῆς διαμέτρου ὡς τῆς <rs type="labels">ΒΔ</rs> ἐὰν κέντροις τοῖς <rs type="labels">Β</rs>, <rs type="labels">Δ</rs>, διαστήματι δὲ τῇ τοῦ τριγώνου καθέτῳ κύκλους ἐγγράψωμεν, τέμνουσιν ἀλλήλους κατά τὸ <rs type="labels">Ζ</rs>, καὶ αἱ ἀπὸ τοῦ <rs type="labels">Ζ</rs> ἐπὶ τὰ κέντρα ἐπιζευγνύμεναι εὐθεῖαι περιέξουσι τὴν κλίσιν τὴν ὑπὸ <rs type="labels">ΒΖΔ</rs>, ἥτις ἐστὶν ἡ λείπουσα, ὡς εἴρηται, εἰς τὰς δύο ὀρθὰς τῆς τῶν ἐπιπέδων κλίσεως. καὶ ἐνταῦθα δὲ σαφὲς μέν, ὡς ἑκατέρα τῶν <rs type="labels">ΒΖ</rs>, <rs type="labels">ΖΔ</rs> μείζων ἐστὶ τῆς ἡμισείας τῆς <rs type="labels">ΒΔ</rs>, καὶ διὰ τοῦτο ἐπὶ τῆς ὀργανικῆς κατασκευῆς ἀνάγκη τέμνειν τοὺς κύκλους ἀλλήλους. καὶ ἐκ τῆς ἀποδείξεως δὲ δῆλον γέγονεν, ὡς ἡ <rs type="labels">ΒΔ</rs> πρὸς μὲν τὴν <rs type="labels">ΔΖ</rs> δυνάμει λόγον ἔχει, ὃν <num>η</num> πρὸς <num>γ</num>· τῆς δὲ ἡμισείας τῆς <rs type="labels">ΒΔ</rs> δυνάμει ἐστὶ τετραπλασία. ὥστε διὰ τοῦτο μείζονα γίνεσθαι ἑκατέραν τῶν <rs type="labels">ΒΖ</rs>, <rs type="labels">ΖΔ</rs> τῆς ἡμισείας τῆς <rs type="labels">ΒΔ</rs>. καὶ ταῦτα μὲν ἐπὶ τοῦ ὀκταέδρου.
</p>
<p>
  Ἑπὶ δὲ τοῦ εἰκοσαέδρου νενοήσθω πεντάγωνον ἰσόπλευρόν τε καὶ ἰσογώνιον τὸ <rs type="labels">ΑΒΓΔΕ</rs>, ἐπὶ δὲ τούτου πυραμὶς κορυφὴν ἔχουσα τὸ <rs type="labels">Ζ</rs> ὡς τὰ περιέχοντα αὐτὴν τρίγωνα ἰσόπλευρα εἶναι. ἔσται δὴ ἡ <rs type="labels">ΑΒΓΔΕ</rs> πυραμὶς μέρος εἰκοσαέδρου σχήματος. τετμήσθω μία πλευρὰ ἑνὸς τριγώνου ἡ <rs type="labels">ΖΓ</rs> δίχα κατὰ τὸ <rs type="labels">Η</rs>, καὶ ἐπεζεύχθωσαν αἳ <rs type="labels">ΒΗ</rs>, <rs type="labels">ΗΔ</rs> ἴσαι τε οὖσαι καὶ κάθετοι γινόμεναι ἐπὶ τὴν <rs type="labels">ΓΖ</rs>. λέγω, ὅτι ἡ ὑπὸ <rs type="labels">ΒΗΔ</rs> γωνία ἀμβλεῖά ἐστιν. καί ἐστιν αὐτόθεν φανερόν. ἐπιζευχθεῖσα γάρ ἡ <rs type="labels">ΒΔ</rs> ἀμβλεῖαν μὲν ὑποτείνει τὴν ὑπὸ <rs type="labels">ΒΓΔ</rs> τοῦ πενταγώνου γωνίαν. ταύτης δὲ μείζων ἡ ὑπὸ <rs type="labels">ΒΗΔ</rs>· ἐλάττονες γὰρ αἱ <rs type="labels">ΒΗ</rs>, <rs type="labels">ΗΔ</rs> τῶν <rs type="labels">ΒΓ</rs>, <rs type="labels">ΓΔ</rs>. ὁμοίως δὴ τοῖς πρὸ τούτου ὅτι ἡ ὑπὸ <rs type="labels">ΒΗΔ</rs> γωνία ἡ λείπουσά ἐστιν εἰς τὰς δύο ὀρθὰς τῆς κλίσεως τῶν <rs type="labels">ΒΖΓ</rs>, <rs type="labels">ΓΖΔ</rs> τριγώνων. ταύτης δοθείσης δεδομένη ἔσται καὶ ἡ κλίσις τῶν τοῦ εἰκοσαέδρου ἐπιπέδων. ἀπὸ γὰρ τῆς πλευρᾶς τοῦ τριγώνου τοῦ εἰκοσαέδρου ἀναγραφέντος πενταγώνου ἐπιζευχθείσης τῆς ὑπὸ δύο πλευρὰς ὑποτεινούσης τοῦ πενταγώνου ὡς ἐπὶ τῆς καταγραφῆς τῆς <rs type="labels">ΒΔ</rs> δεδομένης, ὁμοίως δὲ καὶ τῶν <rs type="labels">ΒΗ</rs>, <rs type="labels">ΗΔ</rs> καθέτων τῶν τριγώνων, δέδοται καὶ ἡ ὑπὸ <rs type="labels">ΒΗΔ</rs>. εἰ γὰρ κέντροις τοῖς πέρασι τῆς ὑπὸ δύο πλευρὰς ὑποτεινούσης τοῦ πενταγώνου ὡς τῆς <rs type="labels">ΒΔ</rs>, διαστήματι δὲ τῇ τοῦ τριγώνου καθέτῳ κύκλοι γραφῶσιν, τέμνουσιν ἀλλήλους ὡς κατὰ τὸ <rs type="labels">Η</rs>, καὶ αἱ ἀπὸ τοῦ <rs type="labels">Η</rs> ἐπὶ τὰ <rs type="labels">Β</rs>, <rs type="labels">Δ</rs> ἐπιζευγνύμεναι εὐθεῖαι περιέξουσι τὴν λείπουσαν εἰς τὰς δύο ὀρθὰς τῆς τῶν ἐπιπέδων κλίσεως. καὶ ἐνταῦθα δὲ ἐκ μὲν τῆς καταγραφῆς δῆλόν ἐστιν, ὄτι ἑκατέρα τῶν <rs type="labels">ΒΗ</rs>, <rs type="labels">ΗΔ</rs> μείζων ἐστὶ τῆς ἡμισείας τῆς <rs type="labels">ΒΔ</rs>, εἶναι δὲ καὶ ἐπὶ τῆς ὀργανικῆς κατασκευῆς ἀποδειχθῆναι.
</p>
<p>
  νενοήσθω χωρὶς ἰσόπλευρον μὲν τρίγωνον τὸ <rs type="labels">ΘΚΛ</rs>, ἀπὸ δὲ τῆς <rs type="labels">ΚΛ</rs> πεντάγωνον ἀναγεγράφθω τὸ <rs type="labels">ΚΜΝΞΛ</rs>, καὶ ἐπεζεύχθω ἡ <rs type="labels">ΜΛ</rs>, καὶ ἤχθω κάθετος τοῦ <rs type="labels">ΘΚΛ</rs> τριγώνου ἡ <rs type="labels">ΘΟ</rs>. λέγω, ὅτι ἡ <rs type="labels">ΘΟ</rs> μείζων ἐστὶ τῆς ἡμισείας τῆς <rs type="labels">ΜΛ</rs>. ἀχθείσης ἀπὸ τοῦ <rs type="labels">Κ</rs> ἐπὶ τὴν <rs type="labels">ΜΛ</rs> καθέτου τῆς <rs type="labels">ΚΠ</rs>, ἐπεὶ ἡ ὑπὸ <rs type="labels">ΚΛΠ</rs> μείζων ἐστὶ τρίτου ὀρθῆς, τουτέστι τῆς ὑπὸ <rs type="labels">ΚΘΟ</rs>, συνεστάτω τῇ ὑπὸ <rs type="labels">ΚΘΟ</rs> ἴση ἡ ὑπὸ <rs type="labels">ΠΛΡ</rs>. ἡ ἄρα <rs type="labels">ΠΛ</rs> κάθετός ἐστιν ἰσοπλεύρου τριγώνου, οὗ πλευρὰ ἡ <rs type="labels">ΡΛ</rs>. ὥστε τὸ ἀπὸ <rs type="labels">ΡΛ</rs> πρὸς τὸ ἀπὸ <rs type="labels">ΛΠ</rs> λόγον ἔχει, ὃν ὁ <num>δ</num> πρὸς <num>γ</num>. μείζων δὲ ἡ <rs type="labels">ΚΛ</rs> τῆς <rs type="labels">ΛΡ</rs>. τὸ ἄρα ἀπὸ <rs type="labels">ΚΛ</rs> πρὸς τὸ ἀπὸ <rs type="labels">ΛΠ</rs> μείζονα λόγον ἔχει ᾒ ὁ <num>δ</num> πρὸς <num>γ</num>. ἔχει δὲ καὶ πρὸς τὸ ἀπὸ <rs type="labels">ΘΟ</rs>, ὃν ὁ <num>δ</num> πρὸς <num>γ</num>. ἡ ἄρα <rs type="labels">ΚΛ</rs> πρὸς τὴν <rs type="labels">ΛΠ</rs> μείζονα λόγον ἔχει ἤπερ πρὸς τήν <rs type="labels">ΘΟ</rs>. μείζων ἄρα ἡ <rs type="labels">ΘΟ</rs> τῆς <rs type="labels">ΛΠ</rs>.
</p>
<p>
  Ἑπὶ δὲ τοῦ δωδεκαέδρου οὕτως· νενοήσθω ἓν τετράγωνον τοῦ κύβου, ἀφ’ οὗ τὸ δωδεκάεδρον ἀναγράφεται, τὸ <rs type="labels">ΑΒΓΔ</rs> καὶ δύο ἐπίπεδα τοῦ δωδεκαέδρου τὰ <rs type="labels">ΑΕΒΖΗ</rs>, <rs type="labels">ΗΔΘΓΖ</rs>. λέγω δὴ καὶ ἐνταῦθα δεδομένην εἶναι τὴν κλίσιν τῶν δύο πενταγώνων. τετμήσθω ἡ <rs type="labels">ΖΗ</rs> δίχα κατὰ τὸ <rs type="labels">Κ</rs>, καὶ ἀπὸ τοῦ <rs type="labels">Κ</rs> τῇ <rs type="labels">ΖΗ</rs> πρὸς ὀρθὰς ἤχθωσαν ἐν ἑκατέρῳ τῶν ἐπιπέδων αἱ <rs type="labels">ΚΛ</rs>, <rs type="labels">ΚΜ</rs>, καὶ έπεζεύχθω ἡ <rs type="labels">ΜΛ</rs>. φημὶ δὴ πρῶτον, ὅτι ἡ ὑπὸ <rs type="labels">ΜΚΛ</rs> γωνία ἀμβλεῖά ἐστιν. δέδεικται γὰρ ἐν τῷ <num>ιγʹ</num> βιβλίῳ τῶν στοιχείων ἤτοι τῆς συστάσεως τοῦ δωδεκαέδρου, ὅτι ἡ ἀπὸ τοῦ <rs type="labels">Κ</rs> κάθετος ἀγομένη ἐπὶ τὸ <rs type="labels">ΑΒΓΔ</rs> τετράγωνον ἡμίσειά ἐστι τῆς πλευρᾶς τοῦ πενταγώνου. ὥστε ἐλάττων ἐστὶ τῆς ἡμισείας τῆς <rs type="labels">ΜΛ</rs>, καὶ διὰ τοῦτο ἡ ὑπὸ <rs type="labels">ΜΚΑ</rs> γωνία άμβλεῖά ἐστιν. συναποδέδεικται δὲ ἐν αὑτῷ τῷ θεωρήματι, ὅτι καὶ τὸ μὲν ἀπὸ <rs type="labels">ΚΛ</rs> ἴσον ἐστὶ τῷ ἀπὸ τῆς ἡμισείας τῆς πλευρᾶς τοῦ κύβου καὶ τῷ ἀπὸ τῆς ἡμισείας τῆς πλευρὰς τοῦ πενταγώνου. ὥστε τὴν αὑτὴν τὴν <rs type="labels">ΚΛ</rs> καὶ τὴν <rs type="labels">ΚΜ</rs> ἴσας οὔσας μείζονας εἶναι τῆς ἡμισείας τῆς <rs type="labels">ΜΛ</rs>. τῆς ἄρα ὑπὸ <rs type="labels">ΜΚΛ</rs> γωνίας δοθείσης ἡ λείπουσα εἰς τὰς δύο ὀρθὰς ἡ κλίσις ἔσται τῶν ἐπιπέδων δηλονότι δεδομένη. ἐπεὶ οὖν ἡ πλευρὰ τοῦ <rs type="labels">ΑΒΓΔ</rs> τετραγώνου ἡ ὑποτείνουσά ἐστι τὰς δύο πλευρὰς τοῦ πενταγώνου, δέδοται δὲ τὸ πεντάγωνον, δέδοται ἄρα ἡ <rs type="labels">ΜΛ</rs>. δέδοται δὲ καὶ ἑκατέρα τῶν <rs type="labels">ΜΚ</rs>, <rs type="labels">ΚΛ</rs>· κάθετοι γάρ εἰσιν ἀπὸ τῆς διχοτομίας τῆς ὑπὸ δύο πλευρὰς ὑποτεινούσης ἐπὶ τὴν παράλληλον αὐτῇ πλευρὰν τοῦ πενταγώνου ὡς τὴν <rs type="labels">ΖΗ</rs>· δέδοται ἄρα καὶ ἡ ὑπὸ <rs type="labels">ΛΚΜ</rs> ἡ λείπουσα, ὡς εἴρηται, εἰς τὰς δύο ὀρθὰς τῆς ἐπιζητουμένης κλίσεως. καλῶς ἄρα ἐπὶ τῆς ὀργανικῆς κατασκευῆς εἶπεν, ως χρὴ δοθέντος τοῦ πενταγώνου ἐπιζεῦξαι τὴν ὑποτείνουσαν ὑπὸ δύο πλευράς, ἥτις ἴση γίνεται τῇ πλευρᾷ τοῦ κύβου, καὶ κέντροις τοῖς πέρασιν αὐτῆς, διαστήματι δὲ τῇ ἀπὸ τῆς διχοτομίας ἀγομένη καθέτῳ ἐπὶ τὴν παράλληλον αὐτῇ τοῦ πενταγώνου πλευράν, ὡς ἐπὶ τῆς καταγραφῆς αἱ <rs type="labels">ΚΛ</rs>, <rs type="labels">ΚΜ</rs> γράφειν περιφερείας καὶ ἀπὸ τοῦ τῆς συμβολῆς τῶν περιφερειῶν σημείου ἐπὶ τὰ κέντρα ἐπιζεῦξαι εὐθείας περιεχούσας τὴν λείπουσαν εἰς τὰς δύο ὀρθας τῆς κλίσεως τῶν ἐπιπέδων. ὅτι γὰρ ἡ <rs type="labels">ΚΛ</rs> κάθετος μείζων ἐστὶ τῆς ἡμισείας τῆς <rs type="labels">ΜΛ</rs>, εἴρηται, ὡς ἐν τοῖς στοιχείοις συναποδέδεικται τοῦτο. 
</p></div3>
</div2>
</div1>
</TEI>